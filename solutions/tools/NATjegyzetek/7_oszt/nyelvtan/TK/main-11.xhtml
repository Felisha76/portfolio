<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">13. A melléknév</h3>

<div class="greenbox">
<div class="calibre1">
<p class="calibre2 bluetext"><b>Gondolatébresztő</b></p>
</div>
<p class="calibre2">Gyűjtsetek össze öt jó és öt rossz tulajdonságot kifejező szót! Milyen toldalékokat tudtok kapcsolni ezekhez a szavakhoz?</p>
</div>
<div class="calibre1">
<p class="calibre2"><purplecontainer>Dóri naplója</purplecontainer></p>
</div>
<p class="calibre2"><i>A mai irodalomórán parázs vita alakult ki. Arról beszéltünk, hogy bűnös-e Miklós. Több szempontból is megvizsgáltuk a kérdést, még el is játszottunk egy képzeletbeli tárgyalást, ahol én voltam Miklós (Peti) védőügyvédje. Az eddigiek alapján én jó embernek, szerető testvérnek ismertem meg, ezért az önvédelem és a véletlen emberölés mellett érveltem. El is mondtam, hogy egy ilyen erős, széles vállú, villámló szemű férfi tisztában van az erejével! Arról persze nem beszéltünk, vajon bűnös-e György, aki cselédnek tekinti bőkezű, dolgos öccsét, és nem akarja, hogy hűséges katona váljon belőle. Szerintem ő még vétkesebb, mert ilyen helyzetbe kényszerítette a testvérét. Persze az is kérdés, mit tekintünk bűnnek. Anyukám szerint a legsúlyosabb bűn a hazugság. A múltkor, amikor kettest kaptam a ma-tekdogámra, napokig mindenfélét kitaláltam (beteg a tanár, beszedték az ellenőrzőt, orvosi vizsgálat volt matekóra alatt), hogy ne kelljen bevallani. Gondoltam, szerzek gyorsan egy ötöst, és majd együtt megmutatom mindkét osztályzatot. Csakhogy anya a fogadóóráján felhívta Zoli bácsit… Amikor hazaértem, elég volt csak annyit kérdeznie, tudom-e, hogy a hazug embert hamarabb utolérik, mint a sánta kutyát. Rögtön tudtam, hogy tudja. Szerencsére anya nemcsak okos, de a világon a legjobb fej is, így megértett engem. A magyarázat persze nem mentség. Ahogy Miklósnak sem mentség, hogy ideges lett, bár át tudom élni a helyzetét. Cilit például meg tudnám fojtani egy kanál vízben, amikor látom, hogy Danit küldi le a büfébe. Az a lökött meg rohan! Nem is tudom, láttam-e már valaha nála kezesebb fiút. Hmmm… Vajon a féltékenység is bűn?</i></p>

<p class="calibre2"><num>1.</num> Próbáld jellemezni magad! Milyen vagy? Például: <i>magas, szőke, kék szemű, kedves, okos, vidám</i> stb.<br/>A feladat teljesítése közben tulajdonságot kifejező szavakat, <b>mellékneveket</b> használtál.</p>
<p class="calibre2"><text class="redtext" style="font-size: 20px;"><b>A melléknevek</b></text> élőlények és élettelen dolgok, jelenségek külső, belső <b>tulajdonságát</b>, <b>állapotát</b>, <b>származását</b> kifejező szavak. A főnévhez hasonlóan a melléknév is <b>alapszófaj</b>, és ugyanúgy a <b>névszók</b> csoportjába tartozik. Legjellemzőbb kérdései: <i>Milyen?, Melyik?, Mekkora?, Honnan való?</i> A melléknevek <b>színessé</b>, érzékletessé teszik beszédünket és írásbeli munkánkat akkor is, ha nem leírás, jellemzés a témánk. A fogalmazásban kerüljük a nyilvánvaló melléknevek használatát!</p>
<p class="calibre2">A melléknevek kifejezhetik a valamivel való ellátottságot, pl. <i>sós, bánatos</i>; valaminek a hiányát, pl.: <i>sótlan, hibátlan</i>; valamilyen helyzetet, pl.: <i>alsó, felső</i>; mértéket, pl.: <i>nagydarab, középtermetű</i>. A mellékneveket <b>felépítésük</b> alapján többféle <b>csoportba</b> sorolhatjuk. Vannak <b>egytagú (egyszerű)</b> melléknevek, pl.: <i>gyönyörű, piros, egészséges,</i> és vannak összetettek, pl.: <i>sötétzöld, magabiztos</i>.</p>
<p class="calibre2">Tulajdonságot más szavak is kifejezhetnek, de ezek nem melléknevek. Pl.: <i><b>szerető</b> testvér, <b>villámló</b> szem, <b>mindenféle</b>.</i></p>

<p class="calibre2"><num>2.</num> Keressetek példákat páros munkában Dóri naplójából a melléknévre! Írjátok le őket a füzetbe!</p>

<p class="calibre2"><num>3.</num> Most keressetek példákat páros munkában Dóri naplójából a melléknevek alaki jellemzőire! Figyeljétek meg a melléknév toldalékait! Ezeket is rögzítsétek a füzetben!</p>
<img alt="Kép" src="dropped_image-27.png" class="calibre5"/>

<p class="calibre2"><num>4.</num> <i>Parázs vita alakult ki a mai irodalomórán.</i>
<br/>Bontsd a mondatot alanyi és állítmányi részre a füzetedben egy függőleges vonallal! Keresd meg az idézett mondat állítmányát és alanyát! Vizsgáljátok meg, melyik mondatrész bővítménye a melléknév! Melyik szófaj kérdésével egyezik meg a mondatrész kérdése?</p>
<p class="calibre2"><text class="redtext" style="font-size: 20px;"><b>A melléknév mondatrészi szerepe.</b></text> A melléknév a mondatban általában a főnévhez tartozik, annak jellemzőjét, tulajdonságát fejezi ki. A melléknév toldalék nélkül a mondatrészek közül általában a főnévvel kifejezett mondatrészhez, pl.: az alanyhoz kapcsolódik: <i>parázs <u>vita</u></i>. Itt a főnévvel kifejezett alany a meghatározott tag, más néven alaptag (vita). A meghatározó tag mondatrészi kérdése: <i>Milyen?</i> + alaptag. A szószerkezet nevét a meghatározó tagról, a <b>jelző</b>ről kapta, ez egy <b>jelzős szerkezet</b>. A mondatrész neve: <b>jelző</b>. Jelölése: .........</p>
<p class="calibre2"><b>Melléknév vagy főnév?</b> Vannak olyan szavak, amelyek sokszor melléknévként, sokszor viszont főnévként szerepelnek a mondatban. Ezek <b>több szófajú</b> szavak. Amikor bekerülnek egy mondatba, ott mindig egyértelmű, éppen milyen szófajúak. A parázs például kettős szófajú, ha melléknévként használjuk, mondatrészi szerepe: jelző. <i>„A kályhában <u>parázs</u> van.”</i> mondatban pedig főnévként szerepel, és mondatrészi szerepe: alany. Kettős szófajúak például: a <b>népnevek</b> <i>(cseh, magyar)</i>; a <b>színnevek</b> <i>(zöld, fekete)</i>; az <b>anyagnevek</b> <i>(fa, bársony)</i>. Más melléknevek is szerepelhetnek főnévként a mondatban, ha <b>szófajt váltanak</b>.</p>

<p class="calibre2"><text class="redtext" style="font-size: 20px;"><b>A melléknév toldalékai.</b></text> A melléknév a mondatban a következő <b>rag</b>okkal tol-dalékolható: <i>-n/-an/-en</i>; <i>-ul/-ül</i> vagy a <i>-lag/-leg</i> pl.: <i>mély-en, vidám-an, angol-ul, köz-ponti-lag, külső-leg.</i> Ezek a ragok meghatározzák a melléknév mondatrészi szerepét, ezt az eltérő rákérdezés is megmutatja. Ezért fontos, hogy a szófaj megállapításakor mindig a <b>rag nélküli</b> szóalakra kérdezzünk rá (<i>Milyen? – mély</i> = melléknév), a mondatrész megállapításakor pedig a ragosra.</p>
<p class="calibre2"><text class="redtext" style="font-size: 20px;"><b>A melléknév jelei:</b></text></p>
<p class="calibre2">   – A <b>fokozás jelei</b>: ezek segítségével a különféle tulajdonságokat össze tudjuk hasonlítani, meg tudjuk mondani ezek mértékét, fokát, pl.: <i>keskeny – keskeny-<b>ebb</b> – <b>leg</b>-keskeny-<b>ebb</b></i>. Egyes gyakori melléknevek fokozásakor előfordul, hogy megváltozik a szó töve, pl. <i>jó – jo-<b>bb</b>, hosszú – leghossza-<b>bb</b></i>.</p>
<p class="calibre2">   – A fokozott melléknevekhez kapcsolódhat az <i>-ik</i> <b>kiemelőjel</b> is, pl.: <i>szebbi<b>k</b>, leg-szebb<b>ik</b>, legeslegszebb<b>ik</b>.</i></p>

<img alt="Kép" src="dropped_image-28.png" class="calibre5"/>

<p class="calibre2"><text class="redtext" style="font-size: 20px;"><b>A melléknév képzői.</b></text> Sokszor találkozunk melléknévből vagy valamilyen más szófajból <b>képzett</b> melléknevekkel is. Például <i>zöld-es, bűn-ös, tíz-es, tud-atlan, feled-ékeny</i>. A leggyakoribb melléknévképzőket a táblázat mutatja:</p>
<img alt="Kép" src="dropped_image-29.png" class="calibre5"/>
<p class="calibre2 redtext bigtext"><b>HÁZI FELADAT</b></p>
<p class="calibre2"><rednum>1.</rednum> Nézz utána, kire mondják: patópálos! Honnan ered: <i>katicabogár, krisztustövis, martinkemence</i>? Készíts 3 perces kiselőadást!</p>



</body>
</html>