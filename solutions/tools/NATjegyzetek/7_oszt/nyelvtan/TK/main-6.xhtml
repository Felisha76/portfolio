<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">8. A főnév fajtái</h3>
<div class="calibre1">
</div>
<div class="calibre1">
<p class="calibre2"><purplecontainer>Dóri naplója</purplecontainer></p>
</div>
<p class="calibre2"><img src="main-24.jpg" alt="" class="calibre5" style="float: right; max-width: 50%"/><i>Az iskolában ma megemlékeztünk 1956-ról. Az osztállyal elmentünk a Kossuth térre, a Parlamenthez, ahol 1989. október 23-án Szűrös Mátyás kikiáltotta a harmadik Magyar Köztársaságot. Erzsi néni édesapja ’56-ban a Szabad Nép híradásából értesült az eseményekről, és ő maga is csatlakozott a felvonuló egyetemistákhoz, akik igazságot és jobb életet akartak, akárcsak Lúdas Matyi. Még Bodrit, a kutyáját is magával vitte! Erzsi néni arról is mesélt, hogy az ötvenes években nem Opelek meg Fiatok jártak Budapest utcáin, és a gyerekek Bambit ittak, és amíg itt a pesti srácok vére folyt, addig a hozzájuk hasonló fiatalok például a francia tengerparton békésen gyönyörködtek a Göncölszekérben. Alig várom, hogy vasárnap találkozzunk nagyapával, és kifaggassam őt az ’56-os emlékeiről!</i></p>

<p class="calibre2"></p>

<p class="calibre2"><num>1.</num> Keresd meg a tulajdonneveket Dóri naplójából! A példák segítségével próbáld megállapítani a tulajdonnevek fajtáit! Honnan ismerted fel a tulajdonneveket?</p>

<p class="calibre2"><num>2.</num> Mutasd be magad többféleképpen: hogyan szólítanak a családban, az iskolában?</p>
<p class="calibre2"><num>3.</num> Vedd sorra a tananyag példái alapján, miket neveznek meg a földrajzi nevek és a címek! Megállapításaidat jegyezd le a füzetedbe is a példákkal együtt!</p>
<p class="calibre2"><text class="redtext" style="font-size: 20px;"><b>A tulajdonnevek fajtái.</b></text> A tulajdonneveket alapvetően mindig nagy kezdőbetűvel írjuk, ezzel meg is különböztetjük őket a köznevektől. Az egy szóból álló tulajdonneveket nagy kezdőbetűvel írjuk pl.: <i>Mecsek, Volán, Magyarország</i>. A több elemből állók írása azonban nehézséget okozhat. Ezekre az egyes csoportoknál találsz majd példákat.</p>
<p class="calibre2">Az előző fejezetben tanult tulajdonnévnek a következő típusait különböztetjük meg: <br/><text class="redtext" style="font-size: 20px;"><b>Személynevek.</b></text> A személyneveknek több alcsoportja van:</p>
<p class="calibre2">   – <b>A családnév</b>. A szüleinktől örökölt családnév vagy vezetéknév (<i>Arany, Jókai, Fazekas, Kiss, Szabó</i>) a családhoz tartozást jelöli. Ez szerepel első névként hivatalos iratainkban (ellenőrző, bizonyítvány, diákigazolvány).</p>
<p class="calibre2">   – <b>A keresztnév</b>. A hivatalos iratokban a családnév után szerepel a szüleinktől kapott keresztnév vagy utónév (<i>János, Mór, Mihály, Erzsébet, Zsuzsanna</i>). Így szólítanak ismerőseink, tanáraink, a közvetlen környezetünkben élők. Többeknek két keresztnevük is van (<i>Mária Lujza, Ferenc József, Julianna Éva</i>).</p>
<p class="calibre2">   – <b>A becenév</b>. A szüleinktől, rokonainktól, barátainktól kapott kedveskedő becenevünket általában a keresztnévből képzik (<i>Krisi, Stofi, Zsuzsika, Zsuzska, Zsú</i>). De családnévből is lehet becenév (<i>Kovács – Kovi, Szederkényi – Szedi, Gulyás – Gulyi, Fischer – Fisi</i>).</p>
<p class="calibre2">   – <b>A ragadványnév</b>. A ragadványnév eredetileg az egy közösségben azonos személynevű ember megkülönböztetésére szolgált (<i>Sánta Kovács János, Kopasz Kovács János</i>). De híres magyarok ragadványneveit is ismerjük (<i>Könyves Kálmán, II. Vak Béla, Csokonai Vitéz Mihály</i>).</p>

<p class="calibre2"><num>4.</num> Mondj példát a személynévre a <i>Lúdas Matyi</i> első levonásából!</p>
<img alt="Kép" src="dropped_image-20.png" style="float: right; max-width: 40%;"/>
<p class="calibre2"><text class="redtext" style="font-size: 20px;"><b>Állatnevek.</b></text> A <i>Micó</i>, <i>Tappancs</i>, <i>Kincsem</i> a tulajdonnevek közé tartoznak, és mivel egyedi nevek, nagy kezdőbetűvel írjuk őket.</p>
<p class="calibre2"><text class="redtext" style="font-size: 20px;"><b>Földrajzi nevek:</b></text> <i>Európa, Magyarország, Észak-Magyarország, Kisalföld, Komárom-Esztergom megye, Dunakeszi, Alagi út, Madách tér, Bükk, Tisza.</i></p>

<p class="calibre2"><text class="redtext" style="font-size: 20px;"><b>Csillagászati nevek.</b></text> <i>(Kaszáscsillag, Nagy Medve, Nap, Vénusz, Hold)</i> A bolygók, csillagképek, állatövi jegyek, galaxisok neve ugyancsak tulajdonnév, tehát nagybetűsek. A két szóból álló égitestek nevének mindegyik elemét nagybetűvel kezdjük éppúgy, mint a személyneveket, pl.: <i><b>K</b>is <b>M</b>edve, <b>D</b>él <b>K</b>eresztje.</i> A <i>galaxis, köd</i> utótagokat viszont általában kisbetűvel írjuk, és kötőjellel kapcsoljuk az előtaghoz, pl.: <i>Orsó-<b>g</b>alaxis, Örvény-<b>k</b>öd.</i></p>
<img alt="Kép" src="dropped_image-21.png" style="float: right; max-width: 40%;"/>
<p class="calibre2"><text class="redtext" style="font-size: 20px;"><b>Intézménynevek.</b></text> Az intézménynév kategóriába sorolható az iskolák, egészségügyi, gazdasági, kulturális, politikai intézmények, vállalatok, együttesek stb. megkülönböztető neve <i>(Kossuth Lajos Általános Iskola, ELTE, Nemzetgazdasági Minisztérium, MTA, Bárka Színház)</i>. A több szóból álló államnevek, intézménynevek esetében minden elemet nagy betűvel írunk, ám az egyes tagokat összekapcsoló és kötőszót és az a, az névelőt kicsivel, pl.: <i>Szlovák Köztársaság, de Kossuth Lajos Általános Iskola és Gimnázium.</i> Az intézménynévszerű, értelmezésre használt utótagokat: <i>pályaudvar, együttes, mozi, lakópark, temető, repülőtér, kávéház</i> szintén kisbetűvel írjuk <i>(Kaláka együttes, Corvin mozi, Kossuth rádió)</i>.</p>


<p class="calibre2"><text class="redtext" style="font-size: 20px;"><b>Címek.</b></text> Idetartozik a versek, a könyvek, a színdarabok, a filmek, az újságok stb. neve, pl.: <i>Tüskevár, Rómeó és Júlia, Csodaceruza.</i> Ugyanúgy, ahogy a televíziós és a rádiós műsorok címe is, pl.: <i>Híradó, Slágermúzeum.</i> A több tagból álló címekben minden tagot nagy kezdőbetűvel írunk, az ezekben szereplő a, az és és viszont itt is kicsi. Pl.: <i>Élet és Tudomány, Édes Anyanyelvünk.</i> Ha azonban <b>egyedi, egyszeri cím</b>ről van szó, úgymint irodalmi művek, műsorok, sorozatcímek, festmények, zeneművek, szobrok címe, akkor csak a cím kezdőbetűje nagybetűs, minden más elem kisbetűvel írandó, és nincs utánuk pont. Pl.: <i>János vitéz, Magányos cédrus, Magyar helyesírási szótár, Esti mese, A csodálatos kutyadoki</i>. Ha a címben egy másik tulajdonnév is szerepel, azt is nagybetűvel kell írni, pl.: <i>Tündér Lala</i>. Ha egy <b>cím végén rag vagy írásjel</b> áll, <b>kötőjel</b>lel kapcsoljuk hozzá a toldalékot. Pl.: <i>A merengőhöz-t, Levegőt!-ben</i>.</p>
<img alt="Kép" src="dropped_image-22.png" style="float: right; max-width: 40%;/>
<p class="calibre2"><text class="redtext" style="font-size: 20px;"><b>A kitüntetések, díjak neve.</b></text> <i>Magyar Köztársasági Érdemrend, Kossuth-díj, Nobel-díj, Oscar-díj, Ka-zinczy-díj, Pro Urbe díj, Gyermekekért emlékérem.</i> A tulajdonnevek közé tartozik a <b>kitüntetések, díjak</b> neve, pl.: <i>Mosolyrend Lovagja, Magyarország Kiváló Művésze, Magyar Örökség-díj</i>. A díjak, kitüntetések nevében sokszor egy-egy híres ember neve áll, ilyenkor a személynevet természetesen nagy kezdőbetűvel írjuk. Ehhez a <i>díj</i> elnevezést kötőjellel és kisbetűvel kapcsoljuk, pl.: <i>Jászai Mari-díj, Nobel-díj</i>. Ha nincs benne személynév, akkor minden elemét nagybetűvel kezdjük, pl.: <i>a Népművészet Ifjú Mestere, a Nemzet Színésze.</i></p>

<p class="calibre2"><num>5.</num> Készíts 4-5 perces prezentációt magyar Nobel-díjasokról!</p>
<p class="calibre2"><text class="redtext" style="font-size: 20px;"><b>Márkanevek.</b></text> Az autómárkák, ruhamárkák, a különféle termékek egyedi neve is mind tulajdonnév. Gyűjts példákat a füzetedbe! Csoportosítsd is azokat leírva fajtájuk szerint. A márkanevek helyesírásakor az alapvető elvek érvényesülnek, viszont sok cég a különleges írásmóddal is meg szeretné különböztetni termékét, ezért teljesen egyedi formák is felbukkanhatnak (pl.: csupa nagybetű, csupa kisbetű, fordított betűk stb.).</p>

<p class="calibre2"><num>6.</num> Írj a családodról tulajdonnevekben! Mutatkozz be, mutasd be a családod tagjait a hozzájuk kapcsolható tulajdonneveket használva (név, becenév, lakcím stb.)!</p>

<p class="calibre2"><num>7.</num> Gyűjts a történelemből híres uralkodókat, akiknek ragadványneve volt! A többiek találják ki, milyen tulajdonságukról kaphatták!</p>
<p class="calibre2"><text class="redtext" style="font-size: 20px;"><b>A tulajdonnév</b></text> különleges része a nyelvnek, valójában <b>nem főnév, csak főnévként viselkedik</b>. Mit jelent ez? Ha megnézed a tulajdonneveket, találsz köztük több szóból állókat, pl.: <i>Magyar Nemzeti Bank, Széchenyi István Általános Iskola,</i> sőt mondatszerűeket is, pl.: <i>A Birodalom visszavág</i>. Furcsa lenne azt állítani, hogy a <i>Nemzeti</i> vagy a <i>visszavág</i> valójában főnevek. Amikor azonban ezek a szerkezetek mondatba kerülnek, <b>egy szóként viselkednek</b>, hiszen toldalékokat mindig csak az utolsó részükre a végükre tehetsz. Pl.: <i>Bemegyek a Magyar Nemzeti Bankba. – Láttad „A Birodalom visszavág”-ot? – A Széchenyi István Általános Iskolát felújítják</i>. Azt is megfigyelhetjük, hogy a nevek <b>főnévként viselkednek</b>, hiszen <b>főnévi toldalékok</b> kapcsolódnak hozzájuk akkor is, ha utolsó tagjuk (elvileg) nem főnév.</p>
<div class="calibre1"><div class="calibre1"><img src="main-26.jpg" alt="" class="calibre5"/></div>
</div>

<p class="calibre2 redtext bigtext"><text><b>HÁZI FELADAT</b></text></p>

<p class="calibre2"><rednum>1.</rednum> Látogass el az iskolai könyvtárba, vagy keress fel egy másik könyvtárat! Keresd meg <i>A magyar helyesírás szabályai</i> című könyvet! Nézz utána a 166. paragrafusban, mikor kell kötőjellel kapcsolnunk a <i>család</i> szót a tulajdonnévhez, és mikor áll külön!</p>

<p class="calibre2"><rednum>2.</rednum> Az utcán járva rengeteg tulajdonnévvel találkozol. Gyűjts legalább három tulajdonnevet, melyekkel az iskolába jövet találkozhatsz!</p>

</body>
</html>
