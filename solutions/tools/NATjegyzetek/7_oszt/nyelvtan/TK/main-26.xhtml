<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">28. Az ige fogalma, az igeidők</h3>
<div class="greenbox">
<h4 class="calibre9 bluetext">Gondolatébresztő</h4>
<p class="calibre2">Gyűjtsetek cselekvést, történést kifejező szavakat!</p>
</div>

<p class="calibre2"><img alt="Kép" src="dropped_image-70.png" style="float: right; max-width: 50%;"/><num>1.</num> A képről feltett kérdésekre a füzetedben válaszolj!</p>
<p class="calibre2"><i>– Ki? Mi? Kik? Mik?</i><br/>szófaja</p>
<p class="calibre2"><i>– Milyen? Milyenek?</i><br/>szófaja</p>
<p class="calibre2"><i>– Hány? Mennyi?</i><br/>szófaja</p>
<p class="calibre2">Ezek a szavak a személyeknek, tárgyaknak a nevét, tulajdonságát, mennyiségét fejezik ki. <i>Mit csinál? Mi történik?</i> Ezekkel a szavakkal a személyek cselekvéseit, létezését, állapotváltozását vagy a tárgyak történéseit tudjuk megjelölni.</p>

<p class="calibre2"><num>2.</num> Most vizsgáljuk meg páros munkában a szavakat a mondatban! <i>A lányok utaznak</i>. Bontsátok két részre a mondatot úgy, hogy az egyik rész arra a kérdésre válaszoljon, <b>Mit állítunk?</b>, a másik rész pedig arra a kérdésre, hogy <b>Ki, mi? Kik, mik?</b> + az állítmány kérdésre.</p>

<img alt="Kép" src="dropped_image-71.png" class="calibre5" />


<p class="calibre2"><purplecontainer>Dóri naplója</purplecontainer></p>
<p class="calibre2"><i>Elkaptam egy vírust, ezért vasárnapra belázasodtam, és két napig feküdtem. Most is szedem a gyógyszert, de már jól vagyok, lázam sincs, de az orvos azt mondta, ezen a héten maradjak itthon. A többiek az interneten minden délután részletesen elmesélnek mindent, ami aznap a suliban történt, és persze megadják a házi feladatokat is. Most olvastam el újra a Rab oroszlánt meg Eger veszedelmét, és épp Dobó esküjét tanulom. (Ezt Erzsi néni már az év elején kijelölte, gondoltam, kicsit előre tanulok, úgyis épp elég lesz a matekot pótolni!) „Inkább kevés oroszlán, mint sok nyúl.” Érdekes, de a suliban is ez van. Ha valamit meg kell szervezni vagy részt kell venni egy versenyen, azt mindig ugyanaz a kevés „oroszlán” vállalja.</i></p>


<p class="calibre2"><num>3.</num> Keressetek csoportmunkában ilyen jelentésű szavakat Dóri naplójából: <i>cselekvés, történés/állapotváltozás, létezés.</i></p>
<p class="calibre2"><num>4.</num> Vizsgáljátok meg a talált szavak mondatrészi szerepét! Melyik mondatrész kérdésére válaszolnak?</p>
<p class="calibre2"><text class="redtext" style="font-size: 20px;"><b>Az ige fogalma.</b></text> Az ige a mozgás, a cselekvés, a változás szava, <b>cselekvést</b> (<i>fut, néz</i>), <b>történést</b> (<i>ázik, öregszik</i>), <b>állapotot</b> (<i>örül, fázik</i>) és <b>létezést</b> (<i>van, volt, lesz, nincs</i>) fejez ki. Az <i>E</i><i>gri csillagok</i>ban például cselekvést fejez ki az, hogy Dobó magához <i>szólítja</i> az embereit, történést az, hogy a terem hamar <i>megtelik</i>, létezést pedig az, hogy a török már a vár közelében <i>van</i>.</p>
<p class="calibre2">Az ige legjellemzőbb kérdései: <i>Mit csinál? Mi történik</i>?</p>
<p class="calibre2">Az eddig tanult szófajokhoz hasonlóan az ige is az <b>alapszófaj</b>ok közé tartozik:</p>
<p class="calibre2">– Önálló, tartalmas jelentése van.</p>
<p class="calibre2">– A mondatban önálló mondatrész, az általában a <i>Mit állítunk?</i> kérdésre válaszoló állítmány, és más mondatrészekkel is bővíthető.</p>

<p class="calibre2"><num>5.</num> Mi a szófaja és mondatrészi szerepe a Dóri naplójában olvasható <i>feküdtem</i> és a hozzá jelentésben nagyon hasonló <i>fekvés</i> szavaknak? Magyarázzátok meg, miért! Segítségül nézzétek meg a következő mondatokat: <i>Két napig feküdtem.</i> – <i>A fekvés unalmas</i>.</p>
<p class="calibre2">– Az ige sokféle toldalékkal ellátható: személy<b>ragok</b>kal, mód- és idő<b>jelek</b>kel, <b>képzők</b>kel.</p>
<p class="calibre2"><text class="redtext" style="font-size: 20px;"><b>Igeképzők.</b></text> Főnévből, melléknévből, számnévből vagy igéből kiindulva képezhetünk igét. Néhány gyakori igeképzőt sorolunk fel (a képzőket zöld színnel jelöljük).</p>
<p class="calibre2">A kiindulási <b>alapszó</b>:</p>
<p class="calibre2">– <b>főnév</b>: <i>só – sóz, talp – talpal, kém – kémkedik, hegedű – hegedül, kanyar – kanyarít</i>;</p>
<p class="calibre2">– <b>melléknév</b>: <i>szép – szépül, fiatal – fiatalodik</i>;</p>
<p class="calibre2">– <b>számnév</b>: <i>sok – sokall, kettő – kettőz, tized – tizedel</i>.</p>
<p class="calibre2">Amikor az <b>alapszó</b> is <b>ige</b>: <i>olvas – olvasgat, köt – kötöz, csavar – csavarint, olvas – olvastat, keres – kerestetik, fésül – fésülködik, mos – mosakodik, dob – dobhat</i>.</p>
<p class="calibre2"><text class="redtext" style="font-size: 20px;"><b>Az ige alakja.</b></text> Az ige a mondatban mindig valamilyen igealakban jelenik meg. Az igealak jelöli a cselekvés <b>módját</b>, <b>idejét</b>, a cselekvő <b>számát</b> és <b>személyét</b>, valamint <b>utal a tárgyra</b> (<i>írt volna</i>: múlt idő, feltételes mód, E/3., <i>azt/valamit</i>). Ez az ige <b>MISS</b>-e (<b>M</b>ód, <b>I</b>dő, <b>S</b>zám, <b>S</b>zemély).</p>

<p class="calibre2"><num>6.</num> Vizsgáljátok meg Dóri naplójából a következő igealakokat!<br/><i>elkaptam, szedem, lesz, vagyok, belázasodtam, feküdtem, sincs</i></p>
<p class="calibre2">– Csoportosítsátok őket aszerint, hogy a cselekvés, történés a múltban vagy a jelenben zajlik, vagy a jövőben következik be!</p>
<p class="calibre2">– Gyűjtsetek hozzájuk még példákat (2-2) a naplóból! Melyik igeidőhöz nem találtatok? Vajon miért?</p>
<p class="calibre2">– Érveljetek! Milyen szófajú szó a <i>kell</i>? Gondoljatok arra, hogy a tanult idegen nyelvben mi a szófaja!</p>
<p class="calibre2"><text class="redtext" style="font-size: 20px;"><b>A cselekvés ideje.</b></text> <b>A cselekvés idejét</b> az igék a <b>szótő</b>vel és egy <b>jel</b>lel fejezik ki:</p>
<p class="calibre2">– <b>Jelen idejű igealak</b>: a cselekvés (történés, létezés) a beszélés idejében megy végbe (<i>ír, olvas</i>). <b>A jelen idő</b>nek az a jele, hogy <b>nincs jele</b>. Ezt a Ø jellel jelöljük.</p>
<p class="calibre2">– <b>Múlt idejű igealak</b>: a cselekvés (történés, létezés) a múltban ment végbe (<i>írt, olvasott</i>). A <b>múlt idő jele </b>mássalhangzó után: <b><i>-t</i></b>, magánhangzó után: <b><i>-tt</i></b>.</p>
<p class="calibre2">– <b>Jövő idejű igealak</b>: a cselekvés (történés, létezés) a jövőben fog végbemenni. A jövő időt összetett igealakkal fejezzük ki: <b>igető + -ni képző</b> és a <b>fog</b> segédige ragozott alakjával (<i>írni fog, olvasni fog</i>).</p>
<p class="calibre2">De nem csak így beszélhetünk a jövőről. Használhatunk jelen időt is, ilyenkor a beszédhelyzetből derül ki, hogy a jövő időről van szó, például: <i>Majd <b>meglátjuk</b>. A hónap végén <b>megcsinálom</b>. <b>Megkérdezem</b> tőle, mit csinál itt</i>.</p>
<p class="calibre2">A létige alakjai rendhagyóak a három időben: <i>volt-van-lesz</i>.</p>
<p class="calibre2">A <i>szokik</i> igének csak múlt idejű alakjait használjuk (<i>szoktam, szoktunk, szoktatok</i>). (Vannak jelen idejű alakjai is!)</p>

<p class="calibre2"><num>7.</num> Válaszd ki az igéket az alábbiak közül!<br/><i>árul, árusít, gyárt, gyártás, ráz, rázni, un, untat, unatkozik, lezár, lezáró</i></p>
<div class="calibre1"><div class="calibre1"><img src="main-87.jpg" alt="" class="calibre5"/></div>
</div>

</body>
</html>
