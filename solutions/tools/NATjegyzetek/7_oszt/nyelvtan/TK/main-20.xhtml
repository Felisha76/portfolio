<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">23. A visszaható és a kölcsönös névmás</h3>
<div class="greenbox">
<h4 class="calibre9 bluetext">Gondolatébresztő</h4>
<p class="calibre2"><i>„ajándék, mellyel meglepem / e kávéházi szegleten / magam / magam.”</i></p>
<p class="calibre2">József Attila Születésnapomra című verséből származik ez az idézet. Milyen névmás az idézetben található két magam szó?</p>
</div>

<p class="calibre2"><img alt="Kép" src="dropped_image-51.png" style="float: right; max-width: 40%;"/><num>1.</num> Állapítsd meg, mi a jelentése a következő mondatokban a kiemelt névmásnak, ahol lehet, helyettesítsd más szóval!</p>
<i><p class="calibre2">– <b>Maga</b> miért van még itt?</p>
<p class="calibre2">– Segíts <b>magadon</b>, Isten is megsegít.</p>
<p class="calibre2">– Ne hagyd <b>magára</b> a gyereket!</p>
<p class="calibre2">– <b>Magad</b> takarítottad ki a szobádat?</p></i>

<p class="calibre2"><num>2.</num> Most figyeljétek meg a <b>maga</b> szó jelentéseit Dóri naplójában!</p>


<p class="calibre2"><purplecontainer>Dóri naplója</purplecontainer></p>
<p class="calibre2"><i>Ma valahogy nem megy a tanulás, nem tudom, mi van velem. A bikakalandból kell sportközvetítést írni, de egy épkézláb mondat sem jutott eddig az eszembe. Először is a magázó formákat mindig elfelejtem használni. Aztán meg nem találom elég lendületesnek a fogalmazást, pedig már vagy ötször átírtam! Zsuzsi és Dani már idegbajt kaptak tőlem, mert minden egyes változatot átküldtem nekik. Nem tudom, Zsuzsi mit gondol magában, de azt írta, hogy egyik jobb, mint a másik, és hogy ő maga fele ilyen jól sem tudta megoldani a feladatot.<img alt="Kép" src="dropped_image-52.png" style="float: left; max-width: 40%; margin: 5px;"/> Szerintem viszont még mindig nem elég jó! Anya elment Dömötörért az iskolába, magam vagyok itthon, még csak azt sem mondhatom, hogy ő zavar. A fogalmazással meg az a baj, hogy nem érződik eléggé, hogy Miklós ott a ringben – mert egy bokszmérkőzésről tudósítok – magáért is küzd, nem csak az emberekért. Sebaj, átírom újra. Aztán ha apa hazajött, neki megmutatom. Bár ő elfogult velem. Már hallom magamban, amint azt mondja: „Kislányom, ez remek! Te magad találtad ki, te magad oldottad meg, méghozzá eredetien!” Vagy valami hasonló. Azt hiszem, az lesz a legjobb, ha átkül-döm Daninak. Ő mégiscsak jobban ért a Toldihoz!</i></p>


<p class="calibre2"><img src="main-65.jpg" alt="" class="calibre5" style="float: right; max-width: 50%;"/><text class="redtext" style="font-size: 20px;"><b>A visszaható névmás.</b></text> A <b>visszaható névmással</b>, ahogy a neve is mutatja, olyan személyekre utalunk, akiknek cselekvése visz-szahat rájuk, a cselekvőre. Pl.: <i>Végre kialudtam magam. Nagyon jól éreztük magunkat</i><i>!</i> A <b>csak főnevet helyettesítő</b> névmások közé tartozik. Visszaható névmási tövünk a <b><i>maga</i></b>, ez szerepel az <b><i>önmaga</i></b> szóban is.</p>
<p class="calibre2"><text class="redtext" style="font-size: 20px;"><b>A visszaható névmások toldalékolása</b></text><br/> A visszaható névmás egyes és többes számát, valamint valamennyi személyt kifejező ragozási sorát a táblázat mutatja. A legtöbbször ragos alakjaiban fordul elő, ezekre láthattok példákat is az alábbi táblázatban:</p>


<img alt="Kép" src="dropped_image-53.png" class="calibre5" />

<h4 class="calibre9"><text class="redtext" style="font-size: 20px;"><b>A visszaható névmás egyéb jelentései</b></text></h4>
<p class="calibre2">– A visszaható névmást használhatjuk a <b>személyes névmás</b> szerepében is. Ezt onnan tudhatod, hogy felcserélhetők vagy kiegészíthetők személyes névmásokkal: <i><b>én (magam)</b> is úgy gondolom; <b>mi (magunk)</b> építettük, <b>(én) magam</b> is így tettem volna, <b>(mi) magunk</b> kértük a szorgalmi feladatot</i>. Ezt a fajta <i>magát</i> akkor használjuk, ha <b>nyomatékosítani</b> szeretnénk: <i>én</i> és nem más.</p>
<p class="calibre2">– Az a tény, hogy <i>magam</i> csináltam reggelit a családnak, jelentheti azt, hogy <i>én</i> és nem más. De azt is jelentheti, hogy egyedül, vagyis segítség nélkül. Ekkor a <i>magam</i> mondatrészi szerepe a cselekvést végző alanynak a <i>Hogyan</i>? kérdésre felelő határozója lesz.</p>
<p class="calibre2">Ahogy már megfigyelhetted, a visszaható névmás is annak a szófajnak a mondatrészi szerepét tölti be, amelyiknek a helyén áll.</p>

<p class="calibre2"><num>3.</num> Keress példákat Dóri naplójában a visszaható névmás különböző jelentéseire!</p>
<p class="calibre2"><num>4.</num> <i>Ön</i> vagy <i>maga</i>? Figyeld meg, hogyan változik a mondat hangulata attól függően, hogy melyik szót használjuk! Neked melyik tűnik ridegebbnek, kevésbé tisztelettudónak?</p>

<i><p class="calibre2">a)    Maga írta a pályázatot? – Ön írta a pályázatot?</p>
<p class="calibre2">b)    Szeretnék magával beszélni! – Szeretnék önnel beszélni!</p>
<p class="calibre2">c)    Kérem, maga menjen ki! – Kérem, ön menjen ki!</p></i>

<p class="calibre2">d)    Magát is lehet látni? – Önt is lehet látni?</p>
<p class="calibre2"><purplecontainer>Dóri naplója</purplecontainer></p>

<p class="calibre2"><img src="main-66.jpg" alt="" class="calibre5" style="float: right; max-width: 38%;"/><i>Magamnak sem szívesen vallom be, de az összes bajom abból fakad, hogy tegnap összevesztünk Zsuzsival! Tulajdonképpen nem is tudom, hogy történhetett ez meg! Hiszen ovis korunk óta a legjobb barátnők vagyunk. Tornaórán kidobó-soztunk. Cilinek meg nekem kellett csapatot alakítanunk, és én elsőre Picurt választottam, gondolva, hogy Cili – különösen azóta, amióta a múltkor úgy egymásnak estünk – utálja Zsuzsit, tehát semmi szín alatt sem választja majd. De tévedtem. Ő volt az első választása! (Pedig Zsuzsi ebben nem is annyira ügyes!) Ezen Zsuzsi annyira megsértődött, hogy hozzám sem szólt egész nap. Szerintem Cili össze akar minket ugrasztani egymással! De ezt hiába magyaráztam neki, azóta nem beszélünk. Pedig még Dani is elmagyarázta neki a helyzetet, próbálta megbékíteni, felsorolta, mi mindent tettünk meg barátságunk ideje alatt egymásért, hogy mindenki minket irigyelt, mert mi ketten mindig számíthattunk egymásra, hogy mindig őszinték voltunk egymáshoz. Dani olyan komolyan, jóságosan, felnőtt módon viselkedett, járt egyikünktől a másikig és vissza, mintha ő lett volna Bence, a hűséges szolga, aki a világ végére is elmegy jó gazdája után. De Zsuzsi hajthatatlan! Kíváncsi vagyok, mikor veszi észre, hogy Cili ezalatt jól szórakozik! Ma például gúnyosan, egyfolytában azt mondogatta, hogy „ezek utálják egymást”! Ezek! Talán inkább ők! És nem egymással van bajunk, hanem vele, Cilivel. Csak most pár napig – úgy tűnik – nem beszélünk egymással…</i></p>
<p class="calibre2"><text class="redtext" style="font-size: 20px;"><b>A kölcsönös névmás.</b></text> A <b>kölcsönös névmás</b> azt fejezi ki, hogy több személy cselekvése kölcsönösen hat a cselekvést végzőkre, egyiké a másikéra, és fordítva. Pl.: <i>mindent megtesznek <b>egymásért</b>, elbeszélnek <b>egymás</b> mellett</i>. Egyetlen kölcsönös névmásunk van, az <b><i>egymás</i></b> szó. Mivel ez is<b> főnevet helyettesít</b>, a főnév ragjait veheti fel (pl.: <i>egymásnak, egymással</i>), de állhat rag nélkül is. Többes száma azonban nincs, hiszen eleve több személyre utal (<i>illenek egymáshoz, egymás mellett lépkednek, jól megvannak egymás nélkül</i>).</p>


<p class="calibre2"><num>5.</num> Gyűjtsd ki a kölcsönös névmásokat Dóri naplójából!</p>
<p class="calibre2"><num>6.</num> Írj 5-6 mondatos párbeszédet <i>Ismerjük már egymást?</i> címmel. A beszélgetésben szerepeljenek a kölcsönös névmás alábbi alakjai: <i>egymásnak, egymástól, egymáshoz, egymás mellett, egymás után!</i></p>
<div class="lightgreenbox">
<div class="calibre1">
<p class="calibre2"><b>Gondolatgyűjtő</b></p>
</div>
<p class="calibre2"><b>Visszaható névmás: </b></p>
<p class="calibre2">– maga;</p>
<p class="calibre2">– csak főnevet helyettesít;</p>
<p class="calibre2">– a cselekvést végzőre hat vissza;</p>
<p class="calibre2">– ragos alakjaiban fordul elő legtöbbször.</p>
<p class="calibre2"><b>Kölcsönös névmás:</b></p>
<p class="calibre2">– egymás;</p>
<p class="calibre2">– csak főnevet helyettesít;</p>
<p class="calibre2">– több személy cselekvése kölcsönösen hat rájuk,</p>
<p class="calibre2">– rag nélkül is állhat, többes száma nincs.</p>
</div>
<div class="calibre1">
<p class="calibre2 redtext bigtext"><b>HÁZI FELADAT</b></p>
</div>

<p class="calibre2"><rednum>1.</rednum> Mit fejez ki a visszaható névmás? Mondj példamondatokat a meghatározás szemléltetésére!</p>

<p class="calibre2"><rednum>2.</rednum> Mit fejez ki a kölcsönös névmás?</p>


<p class="calibre2"><rednum>3.</rednum> Mit jelentenek az alábbi szólások?</p>
<i><p class="calibre2">– Édes magam, ne hagyd magad!</p>
<p class="calibre2">– Magad uram, ha szolgád nincs!</p><p class="calibre2">– Mindenki magából indul ki.</p></i>
<br/>
<img alt="Kép" src="dropped_image-54.png" class="calibre5"/>
</body>
</html>
