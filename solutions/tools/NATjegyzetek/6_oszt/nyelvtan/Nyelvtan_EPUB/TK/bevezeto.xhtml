<?xml version='1.0' encoding='utf-8'?>
<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p class="stitle">Bevezető</p>
<p><b>Kedves hatodikos Diák!</b></p>
<p style="margin-bottom: 0;">Köszöntünk a hatodik osztályban! Ez a tankönyv szerkezetében, sajátosságaiban, módszertani elemeiben folytatja, követi az ötödikest. Annyi változás történt, hogy ehhez a tankönyvhöz már tartozik munkafüzet is, így több, változatosabb feladatot találsz az egyes témák megismeréséhez, megtanulásához, gyakorlásához. Minden lényeges témához, leckéhez azonos című munkafüze-ti oldalak tartoznak. Így könnyen tudsz tájékozódni a két taneszközben.</p>
<p class="tindent">Minden témánál jelezzük, hogy a munkafüzet mely feladatai tartoznak az adott témaegységhez.</p>
<p class="tindent">Ebben a tanévben megtanulod, hogy milyen eszközöket használunk a nyelven kívül az emberek közötti kommunikációban, gyakorolhatod, hogy hogyan használhatjuk ezeket hatékonyan és hatásosan. Kicsit megismerkedsz a tömegkommunikáció egyes elemeivel is. Kipróbálhatod további szóbeli és írásbeli szövegtípusok alkotását is. Gyarapítod tudásodat a magyar nyelvről, kirándulást teszel a szófajok világába.</p>
<p class="tindent">A tankönyvben kék alászínezéssel jelezzük a meghatározásokat, vastag betűvel pedig a fogalmakat. Ezek mindig nagyon fontos ismeretek, alaposan, figyelmesen olvasd el! Az új tananyagrészeket bevezető kérdéseket, feladatokat sárga, a lecke utáni gyakoroltató feladatokat, ellenőrző kérdéseket zöld alászí-nezéssel különböztetjük meg. Nagyon lényeges, hogy a tankönyvbe ne írj bele, mindig a füzetedet használd! A kék hátterű kérdőjel további érdekességeket, kiegészítő tudnivalókat jelez. A projekthez kapcsolódó anyagokat pedig eltérő formátummal jelöltük. A tankönyved fejezetei mindig az adott fejezettel kapcsolatos projekttel zárulnak, ezek fejezetről fejezetre egymásra épülnek. A neve idén Szóról Szóra. Az ebben található motivációs szövegek, képek, feladatok nem kötelezők a számodra, de alkalmasak arra, hogy a tanultakat játékos formában kipróbáld, gyakorold és alkalmazd. Izgalmas a feladat: osztályújságot fogtok készíteni. Mindez gyarapítja majd tudásodat, fejleszti szövegalkotásodat, és egyre inkább elmélyíti ismereteidet anyanyelvedről. Ehhez sok sikert és jókedvet kívánunk!</p>
<p style="text-align: right;"><i><b>Az alkotók csapata</b></i></p>
</body>
</html>