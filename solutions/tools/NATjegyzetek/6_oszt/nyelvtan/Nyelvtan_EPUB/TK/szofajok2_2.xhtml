<?xml version='1.0' encoding='utf-8'?>
<html xmlns="http://www.w3.org/1999/xhtml"><head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p class="stitle">A melléknév</p>
<p class="sstitle">A melléknév és toldalékai</p>
<div class="pback">
<ol><li>
<p>Gyűjts a képről olyan szavakat, amelyek élőlények vagy tárgyak tulajdonságát vagy egyéb jellemzőjét nevezik meg!<br/>
Haladjatok sorban: mindenki mondjon egy általa gyűjtött szót, a többiek pedig keressék meg az elhangzott szó rokon értelmű és ellentétes jelentésű párját!</p><br/>
<img src="main-57.jpg" alt="" style="width: 400px;"/>
</li><li>
<p>Írjátok le a szószerkezetek hiányzó részét! Folytassátok a gyűjtést!</p></li>
<table border="1" class="wback title wbord" style="border-collapse: collapse;">
<tbody><tr class="btback" style="text-align: center;"><td>
<p>A tulajdonság</p></td><td>
<p>Konkrét jelentésben</p></td><td>
<p>Elvont jelentésben</p></td></tr>
<tr class="lbtback"><td>
<p>éles</p></td><td>
<p>kés</p></td><td/></tr>
<tr class="lbtback"><td>
<p>heves</p></td><td/><td>
<p>vita</p></td></tr>
<tr class="lbtback"><td>
<p>mély</p></td><td>
<p>gödör</p></td><td/></tr>
<tr class="lbtback"><td>
<p>harsány</p></td><td/><td/></tr>
<tr class="lbtback"><td>
<p>sárga</p></td><td/><td>
<p>irigység</p></td></tr>
</tbody></table>
<p>Írjatok egy-egy e-mailt úgy, hogy az egyikben a felsorolt tulajdonságok csak konkrét, a másikban csak elvont jelentésben szerepelnek!</p>
<li>
<p>a) Van úgy, hogy a fiatalok a beszédükben a tulajdonságra utaló szó nyomósítására csak egy untig ismételt szót használnak a nagyon helyett, ez a tökéletesen szóból rövidült tök. Ennek ugyanúgy lehet pozitív (tök jó) és negatív (tök kellemetlen) értelme is mint a nagyon szónak. Versenyezzetek! Ki tudja a legtöbb, tök helyett használható szót összegyűjteni?</p></li>
<img src="22.png" alt="" style="width: 400px;"/>
<p>b) Gyűjtsetek a tök jelentéséhez hasonló, általánosan használt szavakat!</p>
<li>
<p>Bél Mátyás a 18. században a következőket írta. Olvasd el a szöveget, és keresd meg benne a tulajdonságra utaló szavakat!</p></li>
<p class="tindent">A magyar ruhát válogatás nélkül mindenki szereti, de a parasztoké bővebb, mint ami a mi népünknél szokásos. Akik a Kárpátok lábához közelebb laknak, jobban öltözködnek, mint akik ezen túl élnek. Mindkettő a sötétkék anyagot kedveli, amiből az alsóruha készül. Erre vetnek mentét vagy szőrös gubát. Vállasak ugyanis, erős nyakúak, majdhogynem sasszeműek, széles mellűek, tagbaszakadtak.</p>
</ol>
</div>
<br/>
<p class="dbback">A <b>melléknevek</b> olyan szavak, amelyek személyeknek, dolgoknak vagy fogalmaknak a tulajdonságát (<i>szép, okos</i>) vagy egyéb jellemzőjét (<i>magyar, budapesti, gombás, álmos</i>) és mennyiségét (<i>csipetnyi, három, néhány</i>) nevezik meg, a szószerkezetben vagy a mondatban mindig a főnévhez kapcsolódva (<i>finom ebéd; Az ebéd finom.</i>)</p><br/>
<p class="nom">A melléknevek a főnévhez hasonlóan jelenthetnek <b>konkrét</b> és <b>elvont</b> tulajdonságot, jellemzőt is. Ilyen például a <i>könnyű</i> és a <i>nehéz</i>: <i>könnyű/nehéz táska; könnyű/nehéz feladat</i>. Ezt más nyelvekben gyakran más szóval fejezik ki (<i>light, easy; heavy, difficult</i>). Jelentés szerint a mellékneveknek három csoportját különböztetjük meg.</p>
<p class="nom">A <b>minősítő</b> melléknevek fizikai, lelki vagy elvont tulajdonságot, állapotot fejeznek ki: <i>erős</i> (ember), <i>nehéz</i> (zsák/kérdés), <i>izgalmas</i> (film), <i>vidám</i> (délután), <i>fiatal</i> (sebész).</p>
<p class="tindent">A <b>viszonyító</b> melléknevek személyek és dolgok tényszerű tulajdonságát, más dolgokhoz való viszonyát fejezik ki: <i>mezei</i> (virág), <i>középső</i> (gyerek), <i>műanyag</i> (pohár).</p>
<p class="tindent">A <b>mennyiséget jelentő</b> melléknevek személyek, dolgok vagy fogalmak számát, mennyiségbeli tulajdonságát fejezik ki: <i>maroknyi</i> (babszem), <i>csészényi</i> (kávé), <i>kis</i> (só). Ezekről bővebben A számnév leckéjében fogtok tanulni.</p>
<p class="tindent">A melléknevek változatosan toldalékolhatók. <b>Képez</b>hetünk belőlük igéket (sárg<b>ul</b>, (be)feket<b>ít</b>), főneveket (boldog<b>ság</b>, szép<b>ség</b>) és újabb mellékneveket (boldog<b>talan</b>, kék<b>es</b>) is.</p>
<p class="tindent">A melléknevek kaphatnak <b>fokjele</b>ket. Az <b>alapfok</b> viszonyítás nélkül nevezi meg a tulajdonságot, jele zéró morféma (0): okos. A <b>középfok</b> két összehasonlított tulajdonság közül a nagyobb fokút emeli ki, jele -bb: okosabb. A <b>felsőfok</b> kettőnél több összehasonlított tulajdonság közül jelöli ki a legnagyobb mértékűt, jele a leg- és -bb: legokosabb. Végül a <b>túlzófok</b> jelentése a felsőfokkal azonos, azt nyomatékosítja, jele pedig a legesleg- és a -bb: legeslegokosabb.</p>
<img src="main-59.jpg" alt="" style="width: 300px;"/>
<p class="tindent">A minősítő melléknevek általában fokozhatók, a viszonyítók ezzel szemben a legtöbbször nem. Így mondhatjuk azt, hogy <i>legfiatalabb sebész vagy legeslegizgalmasabb film</i>, de nem mondhatjuk azt, hogy legmezeibb virág vagy legeslegműanyagabb pohár.</p>
<p class="tindent">A melléknevek is kaphatnak <b>határozórag</b>okat: álmos<b>an</b>, hanyag<b>ul</b>.</p>
<br/>
<p class="title"><img src="question.png" class="que"/>Szókészletünkben sok olyan szót találunk, amelyek több szófaji csoportba is beletartozhatnak. A mondatban betöltött szerepük határozza meg, hogy mikor melyik szófaji értékükben használjuk őket. <b>Több szófajúak</b>, főnevek vagy melléknevek lehetnek: a <b>népnevek</b> (<i>francia, magyar</i>), a <b>színnevek</b> (<i>piros, kék, zöld</i>), az <b>anyagnevek</b> (<i>vas, arany, ezüst</i>), valamint más egyéb szavak (<i>puszta, szamár, szegény</i> stb.).</p>
<div class="gback">
<ol><li>
<p>Mutasd be a melléknév szófaját!</p></li>
<li>
<p>Jelentés szerint milyen csoportokat különböztetünk meg a mellékneveken belül?</p></li>
<li>
<p>Egy-egy példával szemléltesd is őket!</p></li>
<li>
<p>4Milyen toldalékokat kaphatnak a melléknevek?</p></li>
<li>
<p>Minden melléknév fokozható? Mondj példát olyan melléknévre, amelyik nem az!</p></li>
<li>
<p>Hogyan döntöd el, hogy egy több szófajú szó (pl. magyar) egy adott mondatban milyen szófaji értékben szerepel?</p></li></ol>
</div><br/>
<p class="gradback">Oldd meg a munkafüzet feladatait! » 1–9.</p><br/><br/>
<p class="stitle" id="toc_1">A tulajdonnévből képzett melléknevek helyesírása</p>
<p class="sstitle">A földrajzi nevekből képzett melléknevek helyesírása
</p><p class="nom">Földrajzi neveink rendkívül sokfélék. (A tulajdonneveknél már megismerkedtetek velük, és helyesírásuk néhány szabályával is.) Lehetnek egyeleműek, amelyek egyetlen szóból állnak (<i>Pécs</i>), illetve többeleműek, amelyek több egyszerű vagy összetett szóból állnak. Helyesírásuk is ezt a sokféleséget mutatja. A többelemű földrajzi nevek írásmódja háromféle lehet: követheti az <b>egybeírás</b> elvét (<i>Magyarország</i>), a <b>különírás</b> elvét (<i>Rákóczi út</i>), illetve a <b>kötőjeles írásmód</b> szabályait (<i>Csepel-sziget</i>). Nem könnyű megtanulni, eldönteni, hogy mikor melyiket alkalmazzuk, de vannak szabályok, amelyek segítenek.</p>
<p class="tindent">Mi történik akkor, ha a földrajzi nevekből mellékneveket hozunk létre képző segítségével? Hogyan változik meg a szavak helyesírása? <b>Egyelemű és többelemű egybeírt</b> földrajzi neveink esetében az alapszót nagybetűvel kezdjük, de ha -i képzővel melléknevet képezünk belőle, azt már kisbetűvel írjuk: <i>Mátra/mátrai, Kisalföld/kisalföldi, Budapest/budapesti</i>.</p>
<p class="tindent">Amikor maga a földrajzi név is -i-re végződik, csak a kezdőbetű jelzi, hogy tulajdonnévről vagy melléknévről van-e szó: <i>Balatonalmád<b>i</b>/balatonalmád<b>i</b>; Tamás<b>i</b>/tamás<b>i</b>, Dunakesz<b>i</b>/ dunakesz<b>i</b>.</i></p>
<img src="main-60.jpg" alt="" style="width: 300px;"/>
<p class="tindent">A <b>kötőjeles</b> földrajzi nevekből <i>-i</i> képzővel képzett melléknevek minden tagját kisbetűvel kezdjük, ha eredetileg nem tulajdonnevek, hanem köznevek vagy melléknevek voltak: <i>fekete-tengeri, velencei-tavi, északkelet-magyarországi, dél-kínai, holt-tiszai</i>. Egy esetben teszünk kivételt, amikor az előtag önmagában véve is tulajdonnév, míg az utótag köznév. Ebben az esetben a tulajdonnévi előtag kezdőbetűjét -i képzős melléknévi alakban is nagybetűvel írjuk: <i>János-hegyi, Csepel-szigeti, Balaton-felvidéki</i>.</p>
<p class="tindent">A <b>különírt</b> földrajzi nevekből képzett mellékneveknek minden tagját kis kezdőbetűvel írjuk, kivéve azokat, amelyek önmagukban is tulajdonnevek voltak:<i> egyesült királysági; amerikai egyesült államokbeli; római birodalmi, budai járási, szörényi bánsági, <b>de</b> Baranya megyei, Kent grófsági, New York állami.</i></p>
<p class="tindent">Az ember alkotta közterületek (utcák, terek, hidak stb.) nevéből képzett mellékneveket változatlan formában írjuk le: <i>Váci utcai, Március 15. téri, Erzsébet hídi</i>.</p>
<p class="tindent">Hasonlóképp változatlan marad az értelmező, magyarázó céllal a földrajzi nevekhez kapcsolt köznevek alakja is, ha -i képzőt kapnak: <i>Gyöngyös városi, Mátra hegységi, Duna folyami, Fertő tavi.</i></p>
<p class="sstitle">Az intézménynevekből képzett melléknevek helyesírása</p>
<p class="nom">Mint azt korábban megtanultuk, a hivatalok, társadalmi szervezetek, oktatási intézmények, tudományos intézetek, vállalatok többelemű hivatalos nevében – az és kötőszó, valamint a névelők kivételével – minden tagot nagybetűvel kezdünk: <i>Magyar Tudományos Akadémia, Madách Színház, József Attila Gimnázium, Országos Széchényi Könyvtár</i>. Az intézmény neve mindig elvont főnév, és nem azonos a székhelyével, a konkrét főnévvel kifejezett épülettel. A konkrét hely megjelölésére a köznévi tagot kisbetűvel írjuk: <i>Madách színház, Maci cukrászda, Mátra mozi, Keleti pályaudvar, Széchenyi gyógyfürdő</i>.</p>
<p class="tindent">Amikor ezekből az intézménynevekből melléknevet képzünk, a tulajdon-névi tagok nagy kezdőbetűjét megtartjuk, a köznévi vagy eredetileg melléknévi elemeket pedig kisbetűvel kezdve írjuk: <i>magyar tudományos akadémiai, Madách színházi, József Attila gimnáziumi, országos Széchényi könyvtári.</i></p>
<br/>
<div class="gback">
<ol><li>
<p>Milyen szabályszerűségek segítenek eldönteni, hogy egy több elemből álló földrajzi nevet egybeírunk-e?</p></li>
<li>
<p>Mit tudsz a belőlük képzett melléknevek helyesírásáról?</p></li>
<li>
<p>Milyen földrajzi neveket írunk kötőjellel?</p></li>
<li>
<p>Mit tudsz a belőlük képzett melléknevek helyesírásáról?</p></li>
<li>
<p>Milyen földrajzi neveket írunk külön?</p></li>
<li>
<p>Mit tudsz a belőlük képzett melléknevek helyesírásáról?</p></li>
<li>
<p>Mit tudsz az intézménynevek helyesírásáról?</p></li>
<li>
<p>Hogyan írjuk a belőlük képzett mellékneveket?</p></li>
<li>
<p>Nézz utána A magyar helyesírás szabályaiban, miért marad nagybetűs a Keleti pályaudvari melléknévi alakulat első szava!</p></li></ol>
</div>
<br/>
<p class="gradback">Oldd meg a munkafüzet feladatait! » 1–5.</p><br/><br/><br/>
<p class="stitle" id="toc_2">A számnév</p>
<div class="pback">
<ol><li>
<p>Becsüld meg, hány táskát, bőröndöt, kosarat látsz a fejezetnyitó képen összesen! Utána számláld meg a poggyászokat!</p></li>
<img src="main-61.jpg" alt="" style="width: 400px;"/>
<li>
<p>a) Keress a képen számokat mutató részleteket! Mondd el, mit tudsz meg belőlük!</p></li>
<img src="main-62.jpg" alt="" style="width: 300px;"/>
<p>b) Beszéljétek meg, mely állítások igazak a kép alapján!</p>
<p class="tidnent"><b>Rengeteg</b> ember utazik. A <b>legtöbb</b> poggyásza egy szőke hajú nőnek van. A büfében <b>számtalan</b> finomság kapható. Az áruházban <b>25%</b>-os leárazást tartanak. A képen <b>néhány</b> számítógép is látható. Vácra <b>16:10</b>-kor indul a <b>348</b>-as busz, a <b>6</b>-os kocsiállásról. A bácsi a <b>második</b> kávéját issza. A képen <b>több</b> ember áll, mint amennyi ül. A pontos idő <b>19:56</b>. A fiú két pénzérmével fizet. A képen <b>kevesebb</b> a tyúk, mint a kutya. Egy <b>kevés</b> cukor a padlóra ömlött.</p>
<p>c) Hasonlítsd össze, miben közösek és miben térnek el a kiemelt szavak!</p>
<li>
<p>Beszéljétek meg, kik mondhatják a következő mondatokat a leckenyitó képen!</p></li>
<p>A második vagyok a sorban.<br/>
Nahát, késik az órám tíz percet!<br/>
Ötszáznegyven forintot kérek!<br/>
A hatodik kocsiálláson szállok fel a buszra.<br/>
Egyet kérek, Vácig.<br/>
Jaj, a cukor harmada kiömlött!<br/>
XI. 8-tól változna a menetrend?</p>
<li>
<p>Csoportosítsd a fenti mondatok számneveit aszerint, hogy melyik kérdés illik hozzájuk!</p></li>

<table class="title" style="text-align: center; font-weight: bold;">
  <tbody><tr>
    <td class="wrback" style="width: 100px;">Hány?</td>
    <td style="width: 10px;"/>
    <td class="wrback" style="width: 100px;">Hányadik?</td>
    <td style="width: 10px;"/>
    <td class="wrback" style="width: 100px;">Hányadrész?</td>
  </tr>
</tbody></table>

<li>
<p>Beszéljétek meg!</p></li>
<ol style="list-style:lower-alpha;">
<li>
<p>Helyezzétek mondatba a számos és számtalan, valamint az egy és az egyetlen szavunkat! Mit tapasztaltok? Mondjatok szinonimákat rájuk!</p></li>
<li>
<p>A néhány és a kevés rokon értelműek. Olyat mégsem mondhatunk, hogy Csak néhány tejet kér a kávéjába. Olyat sem, hogy Néhány liszt van a palacsintához, de olyat sem, hogy Csak néhány emberség kellett volna hozzá. Miért? Vizsgáld meg a hozzájuk kapcsolódó főneveket az alcsoportjuk szerint!</p></li>
<li>
<p>Mi a furcsa az alábbi mondatokban? Olvasd fel helyesen a kérdéseket!</p></li>

<table>
  <tbody><tr>
    <td style="width: 60%;">Hány víz ömlött ki a tálból?</td>
    <td>Mennyi óra van?</td>
  </tr>
  <tr>
    <td>Hány pénz van nálad?</td>
    <td>Hány az idő?</td>
  </tr>
</tbody></table>

</ol>
</ol></div>
<br/>
<p class="dbback">A <b>számnév</b> számot, mennyiséget, sorrendet kifejező szó: <i>három, negyed, kevés, ötödik</i>. A számneveket jelölhetjük arab vagy római számjeggyel és betűvel is: <i>11, XI, 11., XI., tizenegy, tizenegyedik</i>.</p><br/>
<p class="nom">A 2. b) feladat szövegében kiemelt <b>számnevek</b> személyek, dolgok, tárgyak <b>mennyiség</b>ét nevezik meg, vagy a <b>sorban elfoglalt helyük</b>et jelölik ki számszerűen. Eszerint a számnévnek két fajtáját különböztetjük meg.</p>
<p class="tindent">A határozott számnevek között további csoportokat különböztetünk meg.</p>
<p class="tindent"><b>Mennyiséget kifejező számnevek</b>:</p>
<ul><li>
<p><b>tőszámnév</b>: az egész számokat nevezi meg (há rom, kétezer, sok, ke vés),</p></li>
<li>
<p><b>törtszámnév</b>: az egész szám egyenlő részekre osztott töredékének a neve (<i>ötöd, kétharmad</i>).</p></li></ul>
<p class="tindent"><b>Sorrendiséget kifejező számnév</b>:</p>
<ul><li>
<p><b>sorszámnév</b>: a sorrendi helyet jelöli ki (<i>harmadik, kétezredik, sokadik</i>).</p></li></ul>

<p class="tindent">A számnevek lehetnek határozottak és határozatlanok. A <b>határozott számnevek</b> a mennyiséget, a sorrendet számszerű pontossággal nevezik meg (<u>huszonöt, háromnegyed</u>), a h<b>atározatlan számnevek</b> pedig csak hozzávetőlegesen (<i>sok, kevés, néhány, sokadik</i>).</p>
<p class="sstitle">A számnevek alakja</p>
<p>A számnevek lehetnek <b>egyszerű szavak</b> (<i>egy, hatod, sok</i>) vagy <b>összetett szavak</b> (<i>kétezer, háromszáz, huszonöt</i>). Találunk közöttük <b>tőszók</b>at (<i>három, két, sok</i>) és k<b>épzett szavak</b>at (<i>harmadik, ötöd</i>). A sorszámnevek és a törtszámnevek mindig képzett alakok. A sorszámnév képzője: a -<b>dik</b> (<i>öt + -ödik</i>), a törtszámnévé: a -<b>d</b> (<i>öt + -öd</i>).</p>
<p><b>A számnevek jelei</b></p>
<p>A <i>sok</i> és a <i>kevés</i> határozatlan számnevek fokozhatók (<i>sok, több, legtöbb; kevés, kevesebb, legkevesebb</i>).</p>
<p><b>A számnevek ragjai</b></p>
<p>A számnevekhez csak kétféle rag járulhat. Ezek a számnév mondatbeli szerepét határozzák meg.</p>
<p><b>Határozóragok</b>:</p>
<ul><li>
<p><b><i>-an, -en</i></b> (<i>öt + -en; sok + -an; ezr + -en</i>),</p></li>
<li>
<p><b><i>-szor, -szer, -ször</i></b> (három + -szor; hét + -szer; ötöd + -ször).</p></li></ul>
<br/><br/>

<p class="title"><img src="question.png" class="que"/><b>A számnevek kettős arca</b><br/>
A főnevek körében már megismertünk több szófaji csoportba besorolható szavakat.<br/>
A számnevek között is találunk hasonlókat: kilenced, tized, század. Ezek a szavak a szövegkörnyezettől függően lehetnek számnevek vagy főnevek.</p><br/>
<p class="gback title">1. Nézz utána, mit jelentenek a <i>kilenced, tized</i> szavak főnévként! Milyen típusú szavak közé soroljuk őket a hangalak és a jelentés viszonya szerint?</p><br/>
<p class="tindent">A számnevek csoportját a nyelvtudomány már a melléknév altípusaként tartja számon, hiszen ezek is tulajdonságokat jelentenek a főnévhez kapcsolódva. E szerint a megközelítés szerint a határozatlan számneveket, a tőszámneveket és a törtszámneveket a mennyiségjelölő melléknevek közé, a sorszámneveket pedig a viszonyítást jelölő melléknevek közé sorolhatjuk. A jelentésbeli rokonságon kívül az is fontos szempont, hogy egyes határozatlan számnevek fokozhatók: <i>sok, több, legtöbb, kevés, kevesebb, legkevesebb</i>.</p>
<p class="sstitle">A számnevek helyesírása</p>
<ul><li>
<p>Ha a tő- és sorszámneveket betűvel írjuk, akkor kétezerig minden szám nevét egybeírjuk: <i>nyolcszázkilencvenhat, ezerötszáznegyvennégy</i>.</p></li>
<li>
<p>Kétezren felül – az évszámok kivételével – az összetett számneveket a hármas számcsoportoknak megfelelően kötőjellel tagoljuk:<i> kétezer-egy, ötezer-háromszázhatvan</i>.</p></li>
<li>
<p>Ha a sorszámneveket számjegyekkel írjuk, pontot teszünk utánuk: <i>6. osztály, 10. sor, 34. oldal</i>. A pontot akkor is megtartjuk, ha a sorszámnevekhez toldalékot kapcsolunk: <i>6.-ban, 10.-be, 34.-en.</i></p></li>
<li>
<p>A dátumokban a számjegyekkel írt év, hónap, nap után pontot teszünk (2021. 12. 06.). Ha toldalékot teszünk a dátum valamelyik eleméhez az egyszerűsítés elve miatt a pontot elhagyjuk: <i>24-én</i>. Az <i>elsején, elseje</i> dátum kétféleképpen is helyes: <i>1-jén és 1-én; 1-je és 1-e</i>. (<i>A magyar helyesírás szabályai, 12. kiadás, 291. b) pont</i>)</p></li></ul><br/>
<p class="gradback">Oldd meg a munkafüzet feladatait! » 1–5.</p><br/><br/>
<p class="stitle" id="toc_3">A határozószó</p>
<div class="pback">
<ol><li>
<p>Válasszatok ki az alábbi képek közül egyet, és írjátok meg a kép szereplőjének napirendjét! Másoljátok le a füzetbe, és töltsétek ki a táblázatot!</p></li>
<img src="23.png" alt="" style="width: 350px;"/>

<table border="1" class="wbord lbtback title" style="border-collapse: collapse; text-align: center;">
<tbody><tr><td class="btback">
<p>reggel</p></td><td style="width: 300px;"><img src="qu.png" style="width: 20px;"/></td></tr>
<tr><td class="btback">
<p>délelőtt</p></td><td><img src="qu.png" style="width: 20px;"/></td></tr>
<tr><td class="btback">
<p>délben</p></td><td><img src="qu.png" style="width: 20px;"/></td></tr>
<tr><td class="btback">
<p>délután</p></td><td><img src="qu.png" style="width: 20px;"/></td></tr>
<tr><td class="btback">
<p>este</p></td><td><img src="qu.png" style="width: 20px;"/></td></tr>
<tr><td class="btback">
<p>éjjel</p></td><td><img src="qu.png" style="width: 20px;"/></td></tr>
</tbody></table>
<li>
<p>Húzd alá a kakukktojást! Választásodat indokold is!</p></li>
<ul>
<li>
<p>reggel, este, holnap, messze, délelőtt</p></li>
<li>
<p>kinn, benn, fent, lent, ma</p></li>
<li>
<p>holnap, most, örömest, később, éjjel</p></li>
<li>
<p>sebtében, jócskán, gyorsan, alattomban, hanyatt</p></li></ul>
<li><p>Egészítsd ki rövid vagy hosszú mássalhangzóval a következő határozószókat!</p></li>
<p>e<img src="qu.png" style="width: 20px;"/>ütt, tegnapelő<img src="qu.png" style="width: 20px;"/> , délelő<img src="qu.png" style="width: 20px;"/>, késő<img src="qu.png" style="width: 20px;"/>, su<img src="qu.png" style="width: 20px;"/>omban, ki<img src="qu.png" style="width: 20px;"/> , fe<img src="qu.png" style="width: 20px;"/>t, azo<img src="qu.png" style="width: 20px;"/>al, me<img src="qu.png" style="width: 20px;"/>e, re<img src="qu.png" style="width: 20px;"/>el, so<img src="qu.png" style="width: 20px;"/>á, ala<img src="qu.png" style="width: 20px;"/>omban</p>
<li><p>Csoportosítsd az előző feladat szavait jelentésük alapján! Gyűjts még példákat!</p></li>
<table border="1" class="wbord lbtback title" style="text-align: center; border-collapse: collapse;">
<tbody><tr class="btback"><td style="width: 250px;">
<p>Helyre utalók</p></td><td style="width: 250px;">
<p>Időre utalók</p></td><td style="width: 250px;">
<p>Egyéb körülményre utalók</p></td></tr>
<tr>
<td><img src="qu.png" style="width: 20px;"/></td>
<td><img src="qu.png" style="width: 20px;"/></td>
<td><img src="qu.png" style="width: 20px;"/></td>
</tr>
</tbody></table>
</ol>
</div>
<br/><br/>
<div class="glbord title">
<p class="nom"><img src="main-65.jpg" alt="" class="que" style="width: 100px;"/><b>Messze</b> emlegették István király igazságos ítéleteit, ezért idegen országból is sokan eljöttek, hogy a szavát meghallgassák, és amit elrendelt, azt végrehajtsák.</p>
<p class="tindent">Történt <b>egyszer</b>, hogy hatvan besenyő férfiú útnak indult, és Szent István király udvarába igyekezett. Ahogy <b>hajdan</b> illett, gazdag ajándékkal indultak el, s <b>nemsokára</b> Bulgáriából Magyarországra érkeztek.</p>
<p class="tindent">Ekkor az őrségben álló magyar katonák meglátták a besenyők megrakott szekereit, <b>alattomban</b> megrohanták a besenyőket, néhányat közülük karddal levágtak, másokat megsebesítettek, és a szekereket <b>jócskán</b> kifosztották. A sebesülteket félholtan az úton hagyták, <b>majd</b> ők maguk <b>sebtiben</b> elvágtattak.</p>
<p class="tindent">A besenyők <b>hamarosan</b> magukhoz tértek, és <b>azonnal</b> tanácskozni kezdtek. Folytatták az utat, és István király ítéletére bízták magukat.</p>
<p style="text-align: right;">(<b><i>A Szent István-legenda nyomán</i></b>)</p>
</div>
<br/><br/>
<p class="dbback">A szövegrészletben kiemelt szavak a viszonyragos főnevekhez hasonlóan a cselekvés helyét (<i>messze, távol</i>), az idejét (<i>nemsokára</i>) és egyéb körülményeit (<i>jócskán, gyalog</i>) határozzák meg. Ezeket a szavakat határozószóknak nevezzük. A <b>határozószók</b> toldalékok hozzájuk kapcsolása nélkül, tehát a szótárban megtalálható alakjukban nevezik meg a cselekvés, történés, létezés körülményeit.</p><br/>
<p>A határozószókat jelentésük alapján szoktuk csoportosítani.</p>
<ul><li>
<p>Helyre utalók: <i>messze, bent, lent, elöl, hátra, ol dalt, távol, otthon</i>.</p></li>
<li>
<p>Időre utalók: <i>egyszer, nemsokára, azonnal, egykor, folyton, hajdan, nemrég, örökre, rögtön, ma, tegnap, holnap</i>.</p></li>
<li>
<p>Egyéb körülményre utalók: <i>jócskán, alattomban, alig, hajadonfőtt, mezítláb, nyugton, örömest.</i></p></li></ul>
<p class="tindent">A <b>határozószók</b> lehetnek <b>egyszerű szavak</b> (<i>ma, messze, lent, fent, gyalog</i>) és <b>összetett szavak</b> (<i>nemsokára, maholnap, szemlátomást, éjféltájt</i>).</p>
<p class="sstitle">A határozószók toldalékolása</p>
<p class="nom">A határozószókhoz olykor járulhatnak <b>képzők</b>. Képezhetünk belőlük igét (<i>rögtön<b>öz</b>, ismét<b>el</b></i>), főnevet (<i>együtt<b>es</b></i>), melléknevet (<i>folyton<b>os</b>, ingyen<b>es</b></i>).</p>
<p class="tindent">A <b>jelek</b> közül egyes határozószókhoz fokjelek kapcsolódhatnak. Néhány határozószó ugyanis a melléknevekhez hasonlóan fokozható: <i>messze<b>bb</b>, távola<b>bb</b>, legközele<b>bb</b></i>.</p>
<p class="tindent">A határozószóknak nincs <b>rag</b>ozási rendszerük. Időnként felvehetnek határozóragokat, ezáltal pontosabbá téve az adott jelentést:<i> felül<b>re</b>, lent<b>ről</b></i>.</p><br/>
<p class="title"><img src="question.png" class="que"/>A határozószók többsége eredetileg ragos vagy névutós főnév volt (<i>nappal, egykor, éjjel, délelőtt</i>), esetleg ragos melléknév (<i>nagyon, kissé, tök[életesen]</i>). Sok határozószóban ma már nem ismerjük fel az eredeti szóelemeket.</p><br/>
<p class="gradback">Oldd meg a munkafüzet feladatait! » 1–6.</p><br/><br/>
<div class="gback">
<ol><li>
<p>A határozószók értelmét másféleképpen is kifejezhetjük. Egészítsd ki az alábbi, rokon értelmű párok hiányzó részét úgy, hogy a jelentésük hasonló legyen! A bal oldalon mindig a határozószó legyen! A példa segít (három szinonim szót, kifejezést adtunk meg, neked elég csak egyet megadnod).</p></li>
<p><i>gyalog – a két lábán / sétálva / nem járművel</i></p>

<table>
  <tbody><tr>
    <td style="width: 55%;">? – még az Üveghegyeken is túl<br/>
mezítláb – ?<br/>
? – a belsejében</td>
    <td>vasárnap – ?<br/>
? – a saját házában, lakásában<br/>
alattomban – ?</td>
  </tr>	
</tbody></table>
</ol>
</div>
<br/>
<p class="sstitle" id="toc_4">ÉRTEM A SZÖVEGET</p>
<p class="sstitle">Csau-csau fajtamentés</p>
<p class="nom">A Noé Állatotthon Alapítvány Csau-csau Fajtamentő Csoportja 2009 májusában alakult. A fajtaszerető önkéntesek már korábban is tevékenyen részt vettek a bajba került csau-csauk mentésében.</p>
<img src="main-66.jpg" alt="" style="width: 250px;"/>
<p class="tindent">A csau-csauk mentése nem könnyű feladat, hiszen ők úgynevezett „egygazdás” kutyák. Gazdájukat egy életre választják ki, hozzá minden körülmények között ragaszkodnak, éppen ezért a gazdájuktól való elszakadás sokkot jelent e nagyszerű állatok számára. Rengeteg energiát, türelmet és elszántságot igényel, hogy egy lelkileg megtört csau-csau újra bízni tudjon valakiben. Emiatt a rehabilitációjukra szánt idő szükségszerűen jóval hosszabb, mint sok más kutyafajta esetében. Természetesen a következetes, szeretetteljes és türelmes viselkedés hatására ez a fajta is képes megnyílni és újra bizalmába fogadni az embert.</p>
<p class="tindent">A csau-csau mindig hű társ, sosem tolakodó. Nemcsak tiszta, de rendkívül intelligens is: minden trükköt kifigyel, megtanul, és igyekszik a gazdi kedvében járni. Lakásban és kertben egyaránt tartható, és bár nem egy „futóbolond sportkutya”, a családi sétákat igencsak kedveli. Szeretetét, megbecsülését viszont kemény munkával kell elnyerni. Aki ettől visszaretten, annak más fajta való, ám aki leküzdi e kihívást, az egy életre hűséges társra talál a csau-csau személyében!</p>
<p class="tindent">A csau-csauk különböző okokból kerülnek menhelyekre, utcára vagy olyan gazdákhoz, akik nincsenek felkészülve a kutyatartásra. Ilyenkor a legfontosabb az azonnali segítségnyújtás, a gyors intézkedés. Kutyáinkat teljes testi-lelki rehabilitáció után <b>oltva, parazitamentesítve, chipezve, szigorú szerződéssel</b> adjuk ki, és sorsukat életük végéig nyomon követjük. A fajtamentő csoport köszönettel fogad bármilyen anyagi vagy tárgyi felajánlást, és várja a csatlakozni vágyó önkéntesek, ideiglenes befogadók és gazdijelöltek jelentkezését is!</p>
<p class="tindent">A Csau-csau Fajtamentő Csoport honlapja: www.csaucsaumentes.hu </p>
<p class="tindent">E-mail: info@noeallatotthon.hu</p>
<p style="text-align: right;">(A Noé Állatotthon Alapítvány anyaga alapján)</p><br/>
<div class="gback">
<ol><li>
<p>Döntsd el az alábbi kijelentésekről, igazak-e!</p></li>
<ul>
<li>
<p>A csau-csaunak csak egyetlen gazdája lehet élete során.</p></li>
<li>
<p>Ez a fajta nagyon okos, és mindig azon jár az esze, mivel szerezhetne örömet a gazdájának.</p></li>
<li>
<p>A csau-csau nagyon szeret szaladgálni, nagy a mozgásigénye.</p></li>
<li>
<p>Mielőtt új gazdához adnák a kutyát, beoltják, és chippel látják el.</p></li>
<li>
<p>A fajtamentő csoportban önkéntesek dolgoznak.</p></li></ul>
<li><p>A szöveg alapján sorold fel a csau-csauk három fontos tulajdonságát!</p></li>
<li>
<p>A szövegkörnyezet tanulmányozása után magyarázd meg a következő szavakat, kifejezéseket!</p></li>
<p>„egygazdás” kutya: …<br/>
rehabilitáció után: …<br/>
nyomon követjük: …<br/>
anyagi vagy tárgyi felajánlás: …</p>
<li>
<p>Írj két okot arra, miért nehéz egy csau-csaut új gazdánál elhelyezni! Válaszodat teljes mondat(ok)ban fogalmazd meg!</p></li>
<li>
<p>Szerinted mit jelent a fajtamentés? A választ nem tudod kikeresni a szövegből: a teljes szöveg elolvasása után önállóan próbáld meg kitalálni!</p></li>
<li>
<p>Szeretnél-e magadhoz venni egy elárvult csau-csaut? Véleményedet fogalmazd meg négy mondatban, indoklással együtt!</p></li>
</ol>
</div>

</body></html>