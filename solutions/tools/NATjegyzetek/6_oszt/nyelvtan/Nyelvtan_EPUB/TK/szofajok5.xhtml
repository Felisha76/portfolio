<?xml version='1.0' encoding='utf-8'?>
<html xmlns="http://www.w3.org/1999/xhtml"><head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p class="dbtitle">Szófajok V. – A magyar nyelv szófaji rendszere (Összefoglaló táblázat)</p>
<div class="pback">
<ol><li>
<p>Tanulmányozzátok a magyar nyelv szófaji rendszeréről készült összefoglaló táblázatot, utána pedig döntsétek el a táblázat alatt felsorolt szavakról, hogy milyen szófajba tartoznak!</p></li></ol>
<table border="1" class="title lbtback wbord" style="border-collapse: collapse;">
<tbody><tr class="btback" style="text-align:center; font-weight: bold;"><td colspan="3">
<p>Alapszófajok</p></td><td>
<p>Viszonyszók</p></td><td>
<p>Mondatszók</p></td></tr>
<tr><td colspan="3">
<p>Önálló, tartalmas jelentésük van. Toldalékolhatók.</p></td><td rowspan="2">
<p>Nyelvtani viszonyt jelölnek, vagy kommunikációs jelentésük van.<br/>Általában nem toldalékolhatók.</p></td><td rowspan="8" style="vertical-align: top;">
<p>Kommunikációs jelentésük van. Nem toldalékol-hatók.<br/>
Önálló közlésegységek, egyszavas mondatok.</p></td></tr>
<tr><td class="btback" style="text-align:center; font-weight: bold;">
<p>Valódi alapszófajok</p></td><td class="btback" style="text-align:center; font-weight: bold;">
<p>Névmások</p></td><td class="btback" style="text-align:center; font-weight: bold;">
<p>Igenevek</p></td></tr>
<tr><td>
<p><b>igék</b></p></td><td rowspan="6" style="vertical-align: top;">
<p>személyes<br/>birtokos<br/>visszaható<br/>kölcsönös<br/>mutató<br/>kérdő<br/>vonatkozó<br/>határozatlan<br/>általános
</p></td><td>
<p><b>főnévi igenév</b></p></td><td>
<p>igekötők</p></td></tr>
<tr><td>
<p><b>főnevek</b></p></td><td rowspan="3">
<p><b>melléknévi igenév</b>: folyamatos befejezett beálló</p></td><td>
<p>névutók</p></td></tr>
<tr><td>
<p><b>melléknevek</b></p></td><td>
<p>segédigék</p></td></tr>
<tr><td>
<p><b>számnevek</b></p></td><td>
<p>névelők</p></td></tr>
<tr><td rowspan="2">
<p><b>határozószók</b></p></td><td rowspan="2">
<p><b>határozói igenév</b></p></td><td>
<p>kötőszók</p></td></tr>
<tr><td>
<p>módosítószók</p></td></tr>
</tbody></table>
<p>rajzoltál, barátság, kedves, sok, alul, te, rajzolni, oda(megy), (asztal) alatt, (szeretni) fogjuk, a, és, csak, szia, durr, -e, rajzoló (fiú), hogy, magam, messze, öt, csinosabb, megrajzolt (kép), egymásról, az, most, ötöd, csapat, olaj, hervad, legjobb, lerajzolandó (táj), (megnéztük) volna, egy, durr, olvastattam, Péter, vidáman, ötödik, ha, kidoboltatik, Szeged, Toldi, jaj, amilyen, bármikor, lerajzolva, mint, hanyatt</p>
</div><br/>
<p class="stitle" id="toc_1">A többszófajúság és a szófajváltás</p>
<p class="title"><img src="question.png" class="que"/>Előfordul, hogy egy-egy szó a szövegkörnyezettől függően több szófajhoz is tartozhat. Kettős, főnévi és határozószói szófajúak például a napszakok nevei és néhány nap elnevezése is.</p><br/>
<table border="1" class="lbtback wbord title" style="border-collapse: collapse;">
<tbody><tr class="btback" style="text-align:center; font-weight: bold;"><td>
<p>Határozószó</p></td><td>
<p>Főnév</p></td></tr>
<tr><td rowspan="2" style="vertical-align: top;">
<p><i>Vasárnap délután</i> moziba megyek.</p></td><td>
<p>Kedvenc napom a <i>vasárnap</i>.</p></td></tr>
<tr><td>
<p>A <i>délután</i> lassan közeledett.</p></td></tr>
</tbody></table><br/>
<p class="tindent title">Az első mondatban mind a <i><b>vasárnap</b></i>, mind pedig a <i><b>délután</b></i> határozószó, míg a második és harmadik mondatban ezek a szavak főnevek.</p>
<p class="tindent title">Ugyanígy kettős, főnévi és melléknévi szófajúak a népnevek és a színek elnevezései.</p>
<table border="1" class="lbtback wbord title" style="border-collapse: collapse;">
<tbody><tr class="btback" style="text-align:center; font-weight: bold;"><td>
<p>Főnév</p></td><td>
<p>Melléknév</p></td></tr>
<tr><td>
<p>Ebben a városban sok német lakik.</p></td><td>
<p>Német zeneszerzők műveiből állt a koncert.</p></td></tr>
<tr><td>
<p>Kedvenc színem a kék.</p></td><td>
<p>Kék nefelejcset vettem Rozinak.</p></td></tr>
</tbody></table><br/>
<p class="tindent title">Ezek a mondatok mind <b>kettős szófajú</b> szavakkal alkotott példákat mutattak be. A kettős szófajú szavaknál mindkét szófaji jelentés része a szótári jelentésnek, viszont a szó egy adott mondatban csak az annak megfelelő szófaji szerepben jelenik meg.</p>
<p class="tindent title"><b>Szófajváltásról</b> akkor beszélünk, ha egy szó mondatbeli szerepe következtében más szófajúvá válik, mint az eredeti szófaja. Ez csak alkalmilag, az adott szövegben történik meg vele, a szó szótári jelentésének az alkalmi szófaji használat nem válik részévé. Így a második példamondatban az érettebb melléknév főnévi szerepbe kerül: <i>Tessék, vegyél almát! Válaszd az érettebbet!</i></p>
</body></html>