<?xml version='1.0' encoding='utf-8'?>
<html xmlns="http://www.w3.org/1999/xhtml"><head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p class="dbtitle">Szófajok III. Alapszófajok: a névmások és az igenevek</p>
<p class="stitle" id="toc_1">A névmások</p>
<div class="pback">
<ol><li>
<p>Nézzétek meg figyelmesen a képet, majd válaszoljatok a kérdésekre!</p></li></ol>
<img src="main-71.jpg" alt="" style="width: 400px;"/>
<ol style="list-style:lower-alpha;"><li>
<p>Ki mondhatta a képen szereplők közül a következő mondatokat?</p></li></ol>

<table class="title" style="text-align: center; font-weight: bold;">
  <tbody><tr>
    <td class="wrback">Az a legszebb.</td>
    <td class="wrback">Ez
a tied.</td>
    <td class="wrback">Én is
kérek!
</td>
    <td class="wrback">Nekem
hoztad?
</td>
    <td class="wrback">Mindenki
itt van?</td>
  </tr>
</tbody></table>
<ol start="2" style="list-style:lower-alpha;">
<li><p>Beszéljétek meg, világos lenne-e a kép nélkül a mondatok értelme!</p></li>
<li>
<p>Találjatok ki egy másik szituációt, amelyben a fenti mondatok más jelentéssel bírnak!</p></li>
<p>Játsszátok el a jelenetet!</p></ol>

<ol start="2"><li>
<p>Tegyetek fel kérdéseket egymásnak a képről az alábbi kérdő mondatok segítségével!</p></li>
<p>Mit? Miből? Kinek? Melyik? Kivel? Milyen? Hány? Mekkora? Mivel?</p>
<li>
<p>Mondjatok a képről olyan mondatokat, amelyekben szerepelnek a következő szavak!</p></li>
<p>az, azzal, ekkora, neki, néhány, bármelyik, ugyanolyan, senkivel</p>
<li>
<p>Keresd meg az összetartozó mondatokat, majd döntésedet indokold meg!</p>

<table>
  <tbody><tr>
    <td style="width: 60%;">Kivel?<br/>
Mit?<br/>
Ki?<br/>
Milyen?<br/>
Hányszor?<br/>
Melyikhez?</td>
    <td>Néhányszor.<br/>
Én.<br/>
Ahhoz.<br/>
Vele.<br/>
Ezt.<br/>
Bármilyen.</td>
  </tr>
</tbody></table>

</li><li>
<p>a) Olvasd el a két oszlop mondatait! Melyek tartozhatnak össze?</p></li>

<table>
  <tbody><tr>
    <td style="width: 60%;"><b>Kivel</b> szeretnél moziba menni?<br/>
<b>Ő</b> lett a gólkirály.<br/>
<b>Ennyi</b> év után is emlékszem
<b>rájuk</b>.<br/>
<b>Ilyen</b> még nem volt <b>neki</b>.<br/>
<b>Azt</b> már láttam.</td>
    <td>Zoé megkapta a gombás plüssfigurát.<br/>
Megnézzük a moziban a <i>Minyonokat</i>?<br/>
Enikő dobta a legtöbb gólt a tornán.<br/>
Húsz éve találkoztam Gáborékkal.<br/>
Katival.</td>
  </tr>
</tbody></table>


<p>b) Olvassátok fel az összetartozó mondatpárokat!</p>
<p>c) Válaszd ki a jobb oldalról azt a szót, amelyet a kiemelt szó helyettesít!</p>
</ol>
</div>
<br/>
<p>A névmások nem közvetlenül utalnak a valóságra, hanem jelentésüket a szövegkörnyezet, a beszédhelyzet alapján nyerik el.</p><br/>
<div class="glbord">
<p>– <b>Te</b>, gyere ide! <b>Azt</b> hozd ide!</p>
<p>– <b>
Ott</b> szalad a szarvas!</p>
<img src="main-72.jpg" alt="" style="width: 300px;"/></div><br/>

<p class="tindent">A névmások az írásbeli és a szóbeli kommunikációban nagyon gyakran használt szavak. Fontos szerepeik közé tarozik a <b>konkrét rámutatás</b>. Az előbbi párbeszédben a névmásokat csak akkor tudjuk értelmezni, ha ismerjük a helyszínt és a szereplőket. A <i>te, ide, azt, ott</i> névmások a beszédhelyzetben kapnak jelentést.</p>
<p class="tindent">A névmások emellett kapcsolatot teremtenek a szöveg mondatai között is. <b>Utaló szerepük</b> kétirányú: vagy visszautalnak már elhangzott szövegrészekre, vagy előreutalnak még el nem hangzott, de a következőkben kifejtésre kerülő szövegrészekre. Figyeljétek meg a névmások <b>elvontabb, utaló szerepét</b> a következő szövegben!</p>

<div class="title glbord">
<p class="nom"><b>Ki</b> ne hallott volna <b>arról, hogyan</b> térítette és kormányozta népét fáradságos, nehéz munkával Szent István király? Gazdag tapasztalatát, sok tudományát fiára, Imre hercegre akarta hagyni, hogy <b>ő</b> vezesse tovább a népet <b>azon</b> az úton, <b>amelyen</b> István király elindította. <b>Így</b> szólt a fiához:</p>
<p class="tindent">– Sokat olvastam, tapasztaltam, hogy <b>mindenkor</b> szigorú, de helyes törvényekkel kormányozzam a népemet. Olvass <b>te</b> is, mert <b>az</b> a tudás, <b>amelyet</b> a könyvekből gyűjtesz, örökre a <b>tied</b> marad.</p>
<p>(A Szent István-legen da nyomán)</p>
<img src="main-73.jpg" alt="" style="width: 200px;"/>
</div>
<br/>
<p class="tindent">A szövegben előforduló személyes névmásokról (te, ő) csak a szöveg alapján és a történelmi ismereteink segítségével tudjuk megállapítani, hogy Imre hercegre utalnak. A fenti szövegben különböző terjedelmű szövegrészekre utalnak névmások.</p>
<ul><li>
<p><b>Szóra</b> utalnak: „<i>Gazdag tapasztalatát fiára akar ta hagyni, hogy ő vezesse tovább a népet…</i>”</p></li>
<li>
<p><b>Szószerkezetre</b>, <b>tagmondatra</b> vagy <b>mondatra</b> utalnak: <i>„…<b>a</b>z a tudás, amelyet a könyvekből gyűjtesz, örökre a tiedmarad.”</i></p></li>
<li>
<p><b>Nagyobb szövegrészletre</b> vagy az <b>egész szövegre</b> utalnak: <b>»Így</b> szólt a fiához: „So katolvastam, tapasztaltam…«”</p></li></ul>
<p class="tindent">A névmások alakjuk szerint <b>egyszerű szavak</b> (<i>ő, mienk, maga, milyen</i>) vagy <b>összetett szavak</b> (<i>ugyanaz, akármikor, bárhol</i>). A névmásokat nem szoktuk továbbképezni, de jeleket és ragokat gyakran fűzünk hozzájuk (<i>enyémről, egymást, kik, mindenkié</i>).</p><br/>
<div class="title gback">
<ol><li>
<p>Miben különbözik a névmások jelentése az eddig tanult szófajokétól?</p></li>
<li>
<p>Mi a névmások szerepe a szövegben?</p></li>
<li>
<p>Mit jelent az, hogy a névmásoknak utaló és rámutató szerepe is lehet?</p></li></ol>
</div>
<br/>
<p class="gradback">Oldd meg a munkafüzet feladatait! » 1–2.</p><br/><br/><br/>
<p class="sstitle" id="toc_2">A névmások fajtái</p>
<p>A névmások jelentés szerint a következő csoportokba sorolhatók:</p>
<div class="pback">
<ol><li>
<p>Helyezd mondatba a névmásokat csoportonként! Könnyebb dolgod lesz, ha az alábbi névmásokhoz, a főnévhez és a melléknévhez hasonlóan jeleket és ragokat is teszel (én, velem; maga, magát; egymás, egymással; az, azokat stb.).</p>
</li></ol></div><br/>
<img src="main-74.jpg" alt="" style="width: 400px;"/>
<p class="sstitle">A személyes névmás</p>
<div class="pback">
<ol><li>
<p>Az igékkel kapcsolatosan tanultuk, hogy az igealak utal a cselekvő számára és személyére is. Ennek alapján add meg a következő igealakokhoz tartozó személyes névmásokat! Egy példát megadtunk.</p></li>
<p><b>alszom – én</b></p>

<table>
  <tbody><tr>
    <td style="width: 200px;">ebédeltünk – …<br/>eljött – …</td>
    <td style="width: 200px;">elmehettek volna – … <br/>megvettétek – …</td>
    <td style="width: 200px;">nézd! – … <br/>jövök – …</td>
  </tr>
</tbody></table>
<li>
<p>Bár az igealak utal a cselekvő számára és személyére, előfordul, hogy ennek ellenére személyes névmással együtt használjuk. Fogalmazd meg, milyen jelentésbeli különbség van a következő mondatpárok tagjai között!</p></li>

<table>
  <tbody><tr>
    <td style="width: 50%;;">Jövök.<br/>Mosogatsz.<br/>Tudja.</td>
    <td>Most én jövök.<br/>Ma te mosogatsz.<br/>Ő tudja…</td>
  </tr>
</tbody></table>


<li>
<p>Toldalékold a következő személyes névmásokat a példa alapján</p></li>
<div>
<p><b>én + -ról = rólam</b></p>

<table>
  <tbody><tr>
    <td>te + -val/-vel = …<br/>
mi + -ért = …<br/>
ti + -ra/-re = …</td>
    <td>ő + -nak/-nek = …<br/>
én + -tól/-től = …<br/>
ők + -ban /-ben = …</td>
  </tr>
</tbody></table>


<p>Foglald mondatba a személyes névmások ragozott alakjait!</p>
</div></ol>
</div><br/>
<p class="nom">A <b>személyes névmások</b> jelentése a kommunikációs helyzettel összefüggésben határozható meg. Az első személyű személyes névmás a beszélőt és társait jelenti (<i>én, mi</i>), a második személyű személyes névmás a közlés címzettjét és társait jelöli meg (<i>te, ti</i>). A harmadik személyű személyes névmások olyan személyekre utalnak, akik e két körön kívül állnak (ő, ők). A személyes névmáshoz soroljuk a magázó <i>maga, maguk, kegyed, ön, önök</i> szavakat is.</p>
<p class="tindent">A személyes névmások ragozott alakjai eltérnek attól, amit a ragos főnevek esetében tapasztalhatunk, ragos alakjaik rendhagyók: bennem, hozzád, veletek.</p><br/>
<p class="gradback">Oldd meg a munkafüzet feladatait! » 1–3.</p><br/><br/><br/>

<p class="sstitle">A birtokos névmás</p>

<div class="pback">
<ol><li>
<p>1. Alakítsd át a minták szerint a mondatokat!</p></li>

<table>
  <tbody><tr>
    <td style="50%;">Az én könyvem.<br/>
Az én könyveim.<br/>
A te füzeted.<br/>
A te füzeteid.<br/>
Az ő tolla.<br/>
Az ő tollai.<br/>
A mi újságunk.<br/>
A ti kutyátok.<br/>
Az ő almájuk.<br/>
Az ő almáik.</td>
    <td>– A könyv az enyém.<br/>– A könyvek az enyéim.
<br/>– A füzet a tiéd.<br/><br/><br/><br/><br/><br/>– A kutyák a tieitek.<br/><br/></td>
  </tr>
</tbody></table>

<li>
<p>Értelmezd a szövegben kiemelt birtokos névmást!</p></li>
<p>„…kövesd szokásaimat, a <b>tieid</b> közt kimagasló így leszel, s az idegenek dicséretére szert így teszel.”</p>

<p class="text-align: right;">(Szent István király intelmei Imre herceghez)</p>
</ol>
</div>
<br/>

<p>A <b>birtokos névmás</b> a birtokos személyére és a birtokra is utal, egyetlen szóban jelöli meg a birtokost és a birtok számát. Alakjai egyes számú birtok esetén: <i>enyém, tied, övé, mienk, tietek, övék</i>; többes számú birtok esetén: <i>enyéim, tieid, övéi, mieink, tieitek, övéik</i>.</p>

<div class="pback">
<ol><li>
<p>Szerintetek miért nem azt mondjuk, hogy az enyém tollam az én tollam helyett? Párban érveljetek!</p></li>
</ol></div><br/>


<p class="title"><img src="question.png" class="que"/>Az enyém, tied, övé, mienk, tietek, övék birtokos névmásokat az újabb megközelítések szerint nem tekintik külön szófaji csoportnak, hanem a személyes névmás birtokjeles alakjaiként elemzik őket. Ez az érvelés abból indul ki, hogy pl. a főnév szófaja sem változik meg, ha birtokjelet kap (<i>Anna – Annáé, cicák – cicáké</i>). Éppígy a személyes névmás is megtartja a szófaját, birtokjeles alakjai pedig, a többi toldalékos alakjához hasonlóan, rendhagyóak (<i>én – enyém, ők – övék</i>).</p>
<br/>

<p class="gradback">Oldd meg a munkafüzet feladatait! » 1–2.</p><br/><br/><br/>

<p class="sstitle">A visszaható névmás</p>
<div class="pback">
<ol><li>
<p>Hasonlítsátok össze a következő mondatok jelentését, és határozzátok meg, melyikben mit jelent, kire utal a maga szó!</p></li>
<ul><li>
<p>János vigyázott Eszterre.</p></li>
<li>
<p>Te vigyáztál rám.</p></li>
<li>
<p>Én vigyáztam <i>magamra</i>.</p></li>
<li>
<p>Te vigyáztál <i>magadra</i>.</p></li>
<li>
<p>János vigyázott <i>magára</i>.</p></li></ul>
<li>
<p>A következő mondatok mindegyikében szerepel a maga szó, de kétféle jelentésben. Mutassátok be ezt az eltérést a példák alapján!</p></li>
<ul>
<li>
<p><i>Magát</i> nem kérdeztem, ne szóljon bele!</p></li>
<li>
<p>István nézte <i>magát</i> a tükörben, úgy látta, hogy jól áll neki az új öltönye.</p></li>
<li>
<p>Benedek <i>magáról</i> nem szívesen beszélt, mivel zárkózott fiú volt.</p></li>
<li>
<p>Drága Sándor, minden pénteken vártuk, hogy eljön-e, <i>magáról</i> beszélgettünk, de <i>maga</i> sosem jött el.</p></li></ul>
</ol>
</div>
<br/>
<div class="glbord">
<p class="tindent">A királyi trón ékessége a főpapoknak rendje, […] ők legyenek főembereid […]. Ha irántuk az igazi szeretetet tanúsítod, <b>magadat</b> is kétségkívül megjobbítod, országodat is tisztességgel igazítod.</p>
<p style="text-align: right;">(<i>Szent István király intelmei Imre herceghez</i>)</p>
</div><br/>
<p>István király a fiának azt tanácsolta, hogy az ország érdekében önmagát is tegye jobbá.</p><br/>
<p class="dbback">A <b>visszaható névmás</b> általában azt fejezi ki, hogy a cselekvés visszahat a cselekvést végző szereplőre (<i>magadat</i> is megjobbítod).</p><br/>
<p class="tindent">Ne keverd össze a <i>maga</i> visszaható névmást és a <i>maga</i> magázó formájú személyes névmást (= <i>ön</i>)! Ha tegező formájúvá alakítod a mondatot, a maga személyes névmás helyére te kerül. A visszaható névmás mást jelent: <i>fésüli magát, vigyázz magadra</i>.</p><br/>
<p class="gradback">Oldd meg a munkafüzet feladatait! » 1–3.</p><br/><br/><br/>
<p class="sstitle">A kölcsönös névmás</p>
<div class="pback">
<ol><li>
<p>Adjatok egymásnak tanácsot, hogy viselkedjetek társaságban! Minden mondatban szerepeljen az <b><i>egymás</i></b> szó! Egy példát segítségül megadtunk.</p></li>
<p>Hallgassátok végig figyelmesen egymást!</p>
<li>
<p>Figyeld meg az egymás szó szerepét a következő szövegrészben!</p></li>
<p>„Ha valaki hamis bizonyságot vagy cselszövő beszédet terjeszt mások között, és hallgatásra kéri őket, hogy […] őket <b>egymástól</b> szétválassza, hazug nyelvének kétszeres váltságdíját fizesse ahazugság vétkéért.”</p>
<p style="text-align: right;">(<i>István király második törvénykönyvéből</i>)</p>
</ol>
</div><br/>
<p>István király megbüntette azokat a cselszövőket, akik másokat egymás ellen akartak fordítani.</p><br/>
<p class="dbback">A <b>kölcsönös névmás</b> azt fejezi ki, hogy két vagy több alany cselekvése kölcsönösen hat a cselekvést végzőkre (egymástól szétválassza).</p><br/>
<p class="tindent">Egyetlen kölcsönös névmásunk az <i>egymás</i>. Toldalékolása olyan, mint a főneveké, de többes számú alakban nem használatos.</p><br/>
<div class="gback title">
<ol><li>
<p>Sorold fel az eddig megismert névmási csoportokat!</p></li>
<li>
<p>Hogyan alkotjuk meg a személyes névmás ragozott alakjait?</p></li>
<li>
<p>Mi jellemzi a visszaható névmást!</p></li>
<li>
<p>Hogy tudod eldönteni, hogy a <b>maga</b> szó egy mondatban személyes vagy visszaható névmás-e?</p></li>
<li>
<p>Mutasd be a kölcsönös névmást!</p></li></ol>
</div><br/>
<p class="gradback">Oldd meg a munkafüzet feladatait! » 1–3.</p><br/><br/><br/>
<p class="sstitle">A mutató névmás</p>
<div class="pback">
<ol><li>
<p>a) Párosítsd az összeillő mondatokat!</p></li>
<img src="main-76.jpg" alt="" style="width: 100px;"/>

<table>
  <tbody><tr>
    <td style="width: 200px;">Te voltál a legügyesebb
az osztályban ma. </td>
<td style="width: 50px;"/>
    <td><p class="wrback title" style="text-align: center; font-weight: bold;">Azokat szereti.</p></td>
  </tr>
  <tr>
    <td>Bendi a mesekönyveket
választja a könyvek közül. </td>
<td/>
    <td><p class="wrback title" style="text-align: center; font-weight: bold;">Azt imádom!</p></td>
  </tr>
  <tr>
    <td>Anyu sonkás pizzát süt
vacsorára. </td>
<td/>
    <td><p class="wrback title" style="text-align: center; font-weight: bold;">Ez a véleményem.</p></td>
  </tr>
</tbody></table>

<p>b) Szóra, szószerkezetre vagy egész mondatra mutatnak a névmások a bekarikázott mondatokban? Indokold meg</p>
<li>
<p>Beszéljétek meg, milyen szófajú szavak helyett állnak a kiemelt szavak!</p></li>
<p>Gyönyörű a munkád! <b>Ilyet</b> még sosem készítettél! <b>Erre</b> dicséretet érdemelsz. <b>Ezt</b> meg kell mutatnunk mindenkinek! Jó, hogy <b>annyit</b> gyakoroltál!</p>
<li>
<p>Figyeljétek meg, mire utalnak a következő szöveg kiemelt névmásai! Melyik utal visz-sza a szöveg korábbi pontjára? Melyik utal előre egy későbbi szöveghelyre? Melyik az, amely „kimutat” a szövegből, és csak a beszédhelyzetből érthető meg, mire is vonatkozik?</p></li>
<p class="tindent">„A vendégek s a jövevények <b>akkora</b> hasznot hajtanak, hogy méltán állhatnak akirályi méltóság hatodik helyén.</p>
<p class="tindent">Ha pedig le akarnád rombolni, amit építettem, vagy szétszórni, amit összegyűjtöttem, kétségkívül igen nagy kárt szenvedne országod. Hogy <b>ez</b> ne legyen, naponta nagyobbítsd országodat…</p>
<p class="tindent">[…] Mindez, amit fentebb érintettünk, alkotja a királyi koronát, nélkülük sem <b>itt</b> nem tud senki uralkodni, sem azörök uradalomba bejutni.”</p>
<p style="text-align: right;">(<i>Szent István király intelmei Imre herceghez</i>)</p>
</ol>
</div><br/><br/>
<div class="dbback">
<p>A szóra, szószerkezetre vagy mondatra, szövegre mutató szavakat mutató névmásnak nevezzük. A <b>mutató névmásnak</b> három fajtája van:</p>
<ul><li>rámutató (<i>ez, az, ilyen, olyan, ennyi, annyi, így, úgy</i>),</li>
<li>nyomatékosító (<i>emez, amaz, emilyen, amolyan, emennyi, amannyi, emígy, amúgy</i>),</li>
<li>azonosító (<i>ugyanez, ugyanaz, ugyanilyen, ugyanolyan, ugyanennyi, ugyan annyi, ugyanígy, ugyanúgy</i>).</li></ul>
</div><br/><br/>
<p class="nom">Aszerint, hogy milyen szófajú szóra mutatnak, beszélhetünk <b>főnévi</b> (<i>ez, az, emez, amaz, ugyanez, ugyanaz</i>), <i>melléknévi</i> (<i>ilyen, olyan, emilyen, amolyan, ugyanilyen, ugyanolyan</i>), <b>számnévi</b> (<i>ennyi, annyi, emennyi, amannyi, ugyanennyi, ugyanannyi</i>) és <b>határozószói</b> (<i>így, úgy, emígy, amúgy, ugyanígy, ugyanúgy</i>) mutató névmásról.</p>
<p class="tindent">A mutató névmás a főnévhez hasonlóan lehet konkrét: <i>Azt kérem!</i> (ti. azt az almát), <i>Olyan színe van</i> (ti. egyező, azonos), és elvont is: <i>Azt szeretném mondani, hogy…, Olyan fáradt volt, hogy…</i></p>
<p class="tindent">Végül jegyezzük meg, hogy a magas hangrendű mutató névmások <b>közelre</b>, a mély hangrendű mutató névmások pedig <b>távolra</b> mutatnak <i>(ez-az, ilyenolyan, ennyi-annyi, így-úgy</i>).</p><br/>
<p class="gradback">Oldd meg a munkafüzet feladatait! » 1–3.</p><br/><br/><br/>
<p class="sstitle">A kérdő névmás</p>
<div class="pback">
<ol><li>
<p>Olvasd el Pilinszky János Ének a kőszívű királyról című verses meséjének néhány versszakát! A munkafüzetből már ismeritek a szöveg más részleteit, az egészet elolvashatjátok a dia.hu oldalon. Tegyetek fel kérdéseket a kiemelt szavakra! Az első kérdést segítségül megadtuk:</p></li>
<p>lankás mezőre értek – <b>Milyen</b> mezőre értek?</p>

<table>
  <tbody><tr>
    <td style="width: 50%;">Már túl a városon<br/>
<b>lankás</b> mezőre értek,<br/>
a nap korongja hogy<br/>
a füves <b>földre</b> lépett;<br/>
föltündökölt az <b>ég</b>,<br/>
s a reggel langy sugára<br/>
<b>aranyból</b> szőtt <b>ruhát</b><br/>
terített a világra.<br/><br/></td>
    <td>A <b>tiszta</b> csöndön át<br/>
vadászkürt hangja harsant,<br/>
hogy megrendült belé<br/>
a lég, és fölriadtak<br/>
az erdő <b>vadjai</b>;<br/>
zúgott és reszketett<br/>
a fölzavart vadon,<br/>
a szűzi rengeteg.<br/><br/></td>
  </tr>
  <tr>
    <td><b>Zöldellő</b> réten és<br/>
fölszántott földeken<br/>
lágy szellő fújdogált<br/>
puhán és <b>csöndesen</b>;<br/>
roppant erdőhöz ért,<br/>
s megállt a kis <b>csapat</b>,<br/>
a nyugtalan kutyák,<br/>
megálltak a lovak.<br/><br/></td>
    <td>Gyilkolt a <b>szörnyű</b> had.<br/>
A levelek, a <b>lombok</b>,<br/>
a rémült fák felett<br/>
madársereg sikoltott.<br/>
<b>Jajongva</b> fölcsapott<br/>
és hullt alá a <b>mélybe</b>,<br/>
az üldözők nyila<br/>
amelyet szíven érte.<br/><br/></td>
  </tr>
  <tr>
    <td>Röpült a gyilkos érc,<br/>
és ölt a véres kardvas,<br/>
futott a gyenge őz,<br/>
<b>tépetten</b> fútt a szarvas.<br/>
Összetört <b>ágbogas</b><br/>
gyönyörűszép agancsa,<br/>
vérzőn bukott a rőt,<br/>
rogyott a holt <b>avarra</b><br/><br/>.</td>
    <td>És harsogott a kürt,<br/>
és egész napon át<br/>
a <b>gyilkos</b> fegyverek,<br/>
szálltak a vad paták.<br/>
A <b>nap</b> is véresen<br/>
merült alá a mélybe.<br/>
Hatalmas éj terült<br/>
akkor a föld szinére.<br/><br/></td>
  </tr>
</tbody></table>



<li><p>Dolgozzatok párban! Gondoljatok egy általatok ismert híres emberre, és készítsetek vele képzeletbeli interjút! Tegyetek fel neki kérdéseket úgy, hogy minden kérdésben különböző szavakkal kérdeztek rá a hiányzó információra! Kiindulásképpen néhány kérdést mi is elkezdtünk:</p></li>

<ul><li>
<p>Hányadik…?</p></li>
<li>
<p>Miből…?</p></li>
<li>
<p>Melyik…?</p></li>
<li>
<p>Hol…?</p></li>
<li>
<p>Mikor…?</p></li></ul>
<li><p>Figyeld meg a kiemelt szavak szerepét a következő szövegben!</p></li>
<p class="tindent"><b>„Mely</b> görög kormányozta a latinokat görög módra, avagy <b>mely</b> latin kormányozta agörögöket latin módra? Semelyik.</p>
<p class="tindent">És mivel minden nép saját törvényei szerint él, ezért mi is […] meghatároztuk népünk számára: <b>miképpen</b> éljen tisztességes és békés életet.”</p>
<p class="text-align: right;">(Szent István király intelmei Imre herceghez)</p>
</ol></div><br/>
<p>Az <i>Intelmek</i> fent idézett első mondatát a két <i>mely</i> kérdő névmás miatt tekintjük kérdő mondatnak.</p>
<div class="dbback">
<p class="nom">A kérdő névmásoknak az az elsődleges feladatuk, hogy élőlényekre, dolgokra, elvont fogalmakra, tulajdonságokra <b>kérdezzenek</b> rá.</p>
<p class="tindent">Megkülönböztetünk főnévi (<i>ki, mi</i>), melléknévi (<i>milyen, melyik, mekkora</i>), számnévi (<i>hány, mennyi</i>) és határozószói (<i>mikor, hol, hogyan</i>) kérdő névmásokat.</p>
</div><br/>
<p class="gradback">Oldd meg a munkafüzet feladatait! » 1–3.</p><br/><br/><br/>
<p class="sstitle">A vonatkozó, a határozatlan és az általános névmás</p>
<div class="pback">
<ol><li>
<p>A következő táblázat néhány gyakori vonatkozó, határozatlan és általános névmást mutat be. Keress közös jegyeket az egyes csoportokon belül!</p></li>
<table border="1" class="title lbtback wbord" style="border-collapse: collapse;">
<tbody><tr class="btback" style="text-align: center; width: 300px;"><td>
<p>Kérdő névmások</p></td><td>
<p>Vonatkozó névmás</p></td><td>
<p>Határozatlan névmások</p></td><td>
<p>Általános névmások</p></td></tr>
<tr><td>
<p><b>ki, mi</b></p></td><td>
<p>aki, ami</p></td><td>
<p>valaki, némi</p></td><td>
<p>mindenki, semmi</p></td></tr>
<tr><td>
<p><b>milyen, melyik, mekkora</b></p></td><td>
<p>amilyen, amelyik, amekkora</p></td><td>
<p>valamilyen, némelyik, valamekkora</p></td><td>
<p>akármilyen, bármelyik, semekkora</p></td></tr>
<tr><td>
<p><b>hány, mennyi, hányadik</b></p></td><td>
<p>ahány, amennyi, ahányadik</p></td><td>
<p>néhány, valamennyi, valahányadik</p></td><td>
<p>sehány, bármennyi, akárhányadik</p></td></tr>
<tr><td>
<p><b>hol, mikor, hogyan</b></p></td><td>
<p>ahol, amikor, ahogyan</p></td><td>
<p>néhol, valamikor, valahogy</p></td><td>
<p>mindenhol, semmikor, mindenhogyan</p></td></tr>
</tbody></table>
</ol>
</div>
<br/>
<p>E három névmási csoport tagjai úgy jönnek létre, hogy bizonyos előtagokat kapcsolunk a kérdő névmásokhoz. Így a <b>vonatkozó névmás</b> esetében a kérdő névmás előtt<b> a- előtagot</b> találunk. A <b>határozatlan névmás</b> két előtag segítségével is létrejöhet: a <b>vala- és a né</b>- előtagokkal. Végül az <b>általános névmás</b> jellemző előtagjai a <b>mind(en)-, bár-, akár- és a se(m)</b>-.</p><br/>
<div class="pback">
<ol start="2"><li>
<p>Írj a füzetedbe túlzó reklámszöveget általános névmások segítségével!</p></li>
<li>
<p>Írj a füzetedbe rövid fogalmazást a következő kezdő mondattal: „Magam sem tudom, hogy is kezdjek bele…” A fogalmazás tartalmazzon minél több határozatlan névmást!</p></li>
<li>
<p>Keress példákat a fenti fogalmazásokban vonatkozó névmásokra!</p></li>
<li>
<p>Figyeld meg a következő szövegrészletek névmásait! Döntsd el, melyik szövegrészlet névmásai melyik névmáscsoporthoz tartoznak a szöveg után felsoroltak közül!</p></li>
<p class="nom">
„Az én szokásaimat pedig, <b>melyekről</b> látod, hogy a királyi méltósággal összeférnek, akétkedés minden béklyója nélkül kövessed.</p>
<p class="tindent"><b>Aki</b> ugyanis megveti, <b>mit</b> megszabtak atyai elődei, az isteni törvényekre sem ügyel… […]</p><br/>
<p class="tindent"><b>Valahányszor</b>, kedves fiam, ítéletet érdemlő ügy kerül eléd, vagy <b>valamely</b> főbenjáró bűn vádlottja, türelmetlenül ne viselkedjél…[…] ne ítélkezz te magad… […] Ha pedig egyszer <b>olyasvalami</b> kerül eléd, amelyben ítéletet hozni méltóságoddal összefér, türelemmel, esküdözés nélkül ítélkezz, így lesz majd koronád dicséretes és ékes. […]</p><br/>
<p class="tindent">…tartsd mindig eszedben, hogy <b>minden</b> ember azonos állapotban születik, és hogy <b>semmi</b> sem emel fel, csakis az alázat, <b>semmi</b> sem taszít le, csakis a gőg és a gyűlölség… […]</p>
<p class="tindent">Légy becsületes, hogy szándékosan <b>senkit</b> gyalázattal ne illess.”</p>
<p style="text-align: right;">(<i>Szent István király intelmei Imre herceghez</i>)</p>
</ol>
</div><br/>
<p class="dbback">A <b>vonatkozó névmás</b> a több tagmondatból álló mondatok tagmondatait kapcsolja össze. A <b>határozatlan névmás</b> egy csoport valamelyik elemére vagy tagjára utal. Az <b>általános névmás</b> egy teljes csoportra utal, annak minden tagjára vagy elemére.</p><br/>
<div class="gback">
<ol><li>
<p>Milyen szerepük lehet a mutató névmásoknak a szövegben?</p></li>
<li>
<p>Milyen kérdő névmásokat ismersz?</p></li>
<li>
<p>Mi a vonatkozó névmások szerepe a mondatban? Milyen fajtáit ismered?</p></li>
<li>
<p>Mi jellemzi az általános és a határozatlan névmásokat?</p></li></ol>
</div><br/>
<p class="gradback">Oldd meg a munkafüzet feladatait! » 1–4.</p><br/><br/><br/>
<p class="sstitle">A névmások (összefoglaló feladatok)</p>
<div class="gback">
<ol><li>
<p>Olvassátok el figyelmesen Karinthy Frigyes Tegezés című jelenetét!</p></li>
<li>
<p>Húzzátok alá a névmásokat a szövegben! Nevezzétek meg őket a tankönyv táblázata segítségével!</p></li>
<li>
<p>Keressetek előreutaló és a beszédhelyzetre utaló névmásokat az idézetekben!</p></li>
<li>
<p>Mit gondoltok, hogyan folytatódott a beszélgetés? Játsszátok el a kitalált befejezést!</p></li>
<p><i>Két úr találkozik az utcán. Tíz év óta ismerik egymást, soha nem voltak valami nagy barátságban, ha néha találkoztak, néhány hideg és udva rias szót váltottak, és gyorsan elváltak. (Most ismét találkoztak, de nem emlékezett egyik sem, hogy tegeződtek-e.) Viszont beszélni muszáj, mert már megálltak mindketten! Mind a ketten elhatározták hirtelenében, hogy megvárják, míg a másik megszólal, és ahhoz igazodnak majd.</i></p>

 <table>
  <tbody><tr>
    <td style="width: 70px;">EGYIK</td>
    <td><i>barátságosan szorongatja a  másik
kezét, és biztatóan néz rá.</i> Áá…</td>
  </tr>
  <tr>
    <td>MÁSIK</td>
    <td><i>ugyanúgy néz rá.</i> Áá… n<i>o
lám… Nem eresztik el egymás
kezét</i></td>
  </tr>
  <tr>
    <td>EGYIK</td>
    <td>No lám… ez már aztán
kedves izé… találkozás…
<i>Mosolyog és sürgetően néz
rá.</i></td>
  </tr>
  <tr>
    <td>MÁSIK</td>
    <td>Hát merrefelé mégy…
mégyegetünk errefelé?</td>
  </tr>
  <tr>
    <td>EGYIK</td>
    <td>Én csak úgy errefelé mégyegetek… megyengetek itten. Hát…
őő… hogy vagyunk? (…)</td>
  </tr>
  <tr>
    <td>MÁSIK</td>
    <td>Hát a… izé… a család mit csinál? Sok a baj ilyenkor a családdal, mi?</td>
  </tr>
  <tr>
    <td>EGYIK</td>
    <td> <i>bután</i>. Milyen családdal?</td>
  </tr>
  <tr>
    <td>MÁSIK</td>
    <td>Hát a… – <i>tréfásan</i> – A nagyságos asszony meg a gyerekek?</td>
  </tr>
  <tr>
    <td>EGYIK</td>
    <td>Az én gyerekeim?</td>
  </tr>
  <tr>
    <td>MÁSIK</td>
    <td>Á – persze, persze. A gyerekek.</td>
  </tr>
</tbody></table>
<img src="main-77.jpg" alt="" style="width: 200px;"/>
</ol>
</div><br/>
<p class="gradback">Oldd meg a munkafüzet feladatait! » 1–4.</p><br/><br/><br/>
<p class="stitle" id="toc_3">Az igenevek</p>
<div class="pback">
<ol><li>
<p>a) Mi közül választhatnak a diákok? Húzd alá azokat a <i>-ni</i> képzővel ellátott szavakat, amelyeket tárgyas igéből képeztünk!</p></li>
<p>b) Próbáld meg az igeneveket főnévvel kiváltani (pl. üzenet írása)!</p>
<p>Idejében érkezni vagy elkésni.<br/>
Csevegni vagy üzenetet írni.<br/>
Elvégezni a feladatot vagy elhalasztani a munkát.</p>
<li>
<p>a) Alakítsátok át a következő oldalon olvasható három mondatot a példa mintájára új mondattá!</p></li>
<p>b) Beszéljétek meg, hogyan változott meg a mondatok fölépítése az átalakítás után! Milyen egyéb szófajú szavakkal rokonok a dőlt betűs szavak?</p>
<p>Pl.: Az asztalon <i>fekvő</i> könyvből olvasott este édesa ból a könyvből olvasott este, amelyik az asztalon <i>fekszik</i>.</p>
<p>Az utcán <i>futó</i> fiút megkergette a kutya.<br/>
A <i>megtanulandó</i> vers kifogott rajtam.<br/>
A <i>lelakatolt</i> szekrényből eltűnt az ajándék.</p>
<li>
<p>a) Keresd meg a <i>-ván, -vén</i> képzős szavakat a szövegben! b) Fordítsd le a szöveget mai nyelvre!</p></li>
<p>„Toldi a vadaktól megmenekülvén,<br/> Megpihent kevéssé egy zsombékon ülvén;</p>
<p>Fölegyenesedék e szavakat hallván,<br/> S erőt vett az asszony kegyetlen fájdalmán.</p>
<p>Miklós a tizedik esztendőben járván,<br/> Kimúlt szegény apánk, s ő elmaradt árván.”<br/>(Arany János: Toldi)</p>
<li>
<p>a) Mondd el, hogyan lehetne az alábbi igeneves szerkezet b) Mondd el, mely mondatok használatát érdemes kerüln</p></li>
<p>Füzeteket becsukni!<br/>
Leülni!<br/>
Ez a ruha sárga cérnával varrott.<br/>
Ez az ügy még a héten elintézendő.<br/>
Be vagyok fizetve teniszre.<br/>
Katiék el vannak menve nyaralni.<br/>
A papagáj el van szunnyadva.<br/>
Az új edző holnap lesz bemutatva.<br/>
Az iroda be van bútorozva.</p>
<li>
<p>Figyeld meg a kiemelt igeneveket a következő szövegben!</p></li>
<p class="tindent">Az azután <b>következő</b> évben a német császár ismét hadat kiáltott, és nagy sereggel ostrom alá vette Pozsony várát. Nyolc hétig <b>körülzárva</b> tartotta a várat, keményen ostromolta sokféle hadigéppel, de hiába, nem bírta <b>elfoglalni</b>.</p>
<p class="tindent">Ekkor hajóhadat indított a magyarok ellen: Pozsonyt a Duna felől is megtámadta.</p>
<p class="tindent">De a magyarok a hajóhadtól se ijedtek meg. Kiküldtek egy Zotmund nevű közvitézt, aki kitűnő búvár volt, hogy a császár hajóit elsüllyessze. Zotmund egy csöndes éjszakán vízbe <b>ereszkedve</b> a hajók alá úszott, és a császár hajóit egymás után megfúrta.</p>
<p class="tindent">A hajóhad elsüllyedt, és ezzel megtört a németek uralma. A minden reményét <b>elvesztett</b> német császár az ostromot abbahagyta, és visszatért a hazájába</p>

<img src="28.png" alt="" style="width: 200px;"/>
<p style="text-align: right;">(Zotmund, a <i>Képes Krónika</i> nyomán)</p>
</ol>
</div><br/>
<p>A szövegben kiemelt <b>igenevek</b> két szófaj jellemzőit hordozzák magukon. Az egyik az ige, a másik szófaj pedig a főnév, a melléknév vagy a határozószó. Így megkülönböztetünk <b>főnévi igenev</b>et (<i>elfoglalni</i>), <i>melléknévi igenev</i>et (<i>következő év, elvesztett csata, befejezendő feladat</i>) és <b>határozói igenev</b>et (<i>körülzárva</i>).</p>
<p class="sstitle">A főnévi igenév</p>
<p class="nom">A főnévi igenév cselekvést, történést fejez ki, úgyanúgy, mint az ige, de elvontan. A mondatban viszont a főnévhez hasonló szerepe van: <i>Gyalogolni jó.; Kosarazni tanul.</i> Ebben hasonlít a főnévi igenév jelentése az igéből képzett főnevek jelentésére és mondatbeli szerepére: <i>A gyaloglás jó.; A kosarazást tanulja.</i></p>
<p class="tindent">A <b>főnévi igenév</b> alakját már a jövő időt kifejező igealakok köréből ismered (<i>menni fogunk</i>). A főnévi igenevet igéből képezzük a <b>-ni</b> képző segítségével. Minden igéből képezhetünk főnévi igenevet, kivétel a <i>nincs</i> ige. A <i>van</i> ige főnévi igenévi alakja a <i>lenni</i>. Ebben a szóalakban és például a <i>tenni</i>, <i>venni</i> szavakban a -<i>nni</i> a főnévi igenév képzője.</p>
<p class="tindent">A képzőnek további változatait is megfigyelheted az alábbi szóalakokban: <i>játsz<b>ani</b>, tölt<b>eni</b>, fog<b>n</b>om, vi<b>nn</b>ed, ugra<b>nom</b>, küzde<b>nem</b>.</i></p>
<p class="tindent">A főnévi igenevek ragozhatók a <i>kell, szabad, lehet, szükséges, fölösleges</i> stb. igék és melléknevek mellett (<i>nem szabad elmondanod, meg kell tanulnotok</i>). A főnévi igenév személyragja utal a cselekvést végző személyre (<i>elfoglaln<b>om</b>, elfoglaln<b>od</b>, elfoglalni<b>a</b>, elfoglaln<b>unk</b>, elfoglaln<b>otok</b>, elfoglalni<b>uk</b></i>).</p>
<p class="tindent">A főnévi igenevet feltétlenül ragoznunk kell akkor, amikor az egyértelmű közlés megkívánja a ragos formát. A <i>Ferinek vissza kell adni a könyvet</i> mondat kétfélét jelenthet:</p>
<ul><li>
<p><i>Ferinek vissza kell adnia a könyvet valakinek.</i></p></li>
<li>
<p><i>Ferinek vissza kell adnom, adnod, adnunk stb. a könyvet.</i></p></li></ul>
<p class="gback">1. Milyen szófajok tulajdonságai jellemzik a főnévi igenevet?</p>
<p class="sstitle">A melléknévi igenév</p>
<p class="nom">A <b>melléknévi igenév</b> a cselekvést, történést jellemzőként nevezi meg, ebben az értelemben mondhatjuk tehát, hogy a <b>melléknévi igenév</b> a melléknév és az ige tulajdonságait hordozza. Háromféle típusát különítjük el:</p>

<ul><li>
<p><b>Folyamatos melléknévi igenév</b></p></li>
<p>Az igéből <b>-ó, -ő</b> képzővel alkotjuk: <i>játszó (leány), bú várko dó (fiú), süly-lyedő (hajó)</i>.</p>
<li>
<p><b>Befejezett melléknévi igenév</b></p></li>
<p>Az igéből a <b>-t, -tt</b> képzővel alkotjuk: <i>elvesz tett (remény), meg fúrt <b>és</b> elsüllyesz tett (hajó)</i>.</p>
<li>
<p><b>Beálló történésű melléknévi igenév</b></p></li>
<p>Az igéhez illesztett <b>-andó, -endő</b> képzővel hozzuk létre: <i>megnyerendő (csata), elsüllyesztendő (hajó), körülzárandó (vár)</i>.</p></ul>
<p class="tindent">A folyamatos melléknévi igenevek a mondatban elbeszélt cselekvés, történés, létezés idejéhez képest a legtöbbször egyidejűséget fejeznek ki, a befejezett melléknévi igenevek előidejűek, míg a beálló melléknévi igenevek utóide-jűséget fejeznek ki. Figyeld meg ezt a következő példákon!</p>
<p class="tindent"><i>Látom a leckéjét író fiút.</i></p>
<p class="tindent">Az igenév által kifejezett cselekvés (író) és a mondat fő cselekvése (látom) ugyanakkor, egy időben történik.</p>
<p class="tindent"><i>Ellenőrizte a megírt leckéket.</i></p>
<p class="tindent">Az igenév által kifejezett cselekvés (megírt) a mondat fő cselekvése (ellenőrizte) előtt történik.</p>
<p class="tindent"><i>Felírta az elolvasandó szöveg címét.</i></p>
<p class="tindent">Az igenév által kifejezett cselekvés (elolvasandó) a mondat fő cselekvése (felírta) után történik.</p>
<p class="tindent">A melléknévi igenév általában toldalék nélkül jelenik meg a mondatban. A melléknévi igeneveket nem szoktuk fokozni. Ha a melléknévi igeneveket fokozni tudjuk, akkor már melléknév lett belőlük: <i>hajlandó &gt; hajlandóbb, illő &gt; illőbb, sápadt &gt; sápadtabb, fáradt &gt; fáradtabb</i>.</p>
<p class="tindent">Sok melléknévi igenév főnévvé vált a nyelvhasználatban, vagyis több szófajú lett: <i>író, költő, ásó, ebédlő, fogadó, műtő, kézfogó, vasaló, evező</i>.</p><br/>
<div class="gback">
<ol><li>
<p>Milyen típusait különböztetjük meg a melléknévi igenévnek? Jellemezd őket!</p></li>
<li>
<p>Gyűjts olyan melléknévi igeneveket, amelyek melléknévi vagy főnévi értelemben is használhatók!</p></li></ol>
</div><br/>
<p class="sstitle">A határozói igenév</p>
<p>Az ige és a határozószó közötti átmeneti szófaj a határozói igenév. Igei jelentést hordoz, azaz cselekvést nevez meg, de ezt egy másik cselekvés, esetleg dolog vagy személy körülményeként teszi: Az iskolából <i>hazatérve</i> átöltöztem. Ijedtségén <i>elmosolyodva</i> átölelte.</p>
<p class="tindent">A határozói igenevet igéből a<b> -va, -ve; -ván, -vén</b> képzővel alkotjuk.</p>
<p class="tindent">A határozói igenevek jellemzően nem toldalékolhatók, képzőjük lezárja a szóalakot.</p>
<br/>
<div class="gback">
<ol><li>
<p>Mit nevezünk határozói igenévnek?</p></li>
<li>
<p>Milyen toldalék járulhat a határozói igenévhez?</p></li></ol>
</div><br/>
<p class="gradback">Oldd meg a munkafüzet feladatait! » 1–8.</p><br/><br/><br/>
<p class="sstitle" id="toc_4">ÉRTEM A SZÖVEGET</p>
<p class="sstitle" _="">Alapérzelmek a zenében</p>
<p class="nom">Hétköznapi és irodalmi szövegek megértésével már sokat foglalkoztatok. A zene is képes nagyon sokféle tartalom kifejezésére, a zene értése, megértése nagyszerű és fejleszthető képesség. A következő plakátok egy olyan a Müpában (korábbi nevén: Művészetek Palotája) tervezett koncertsorozat részeit hirdetik, ahol éppen ezzel foglalkoznak. A koncertsorozat címe: Érzelmek iskolája.</p>
<p class="title">Nézzétek meg figyelmesen a plakátokat, és oldjátok meg a következő feladatokat!</p>
<div class="gback">
<ol><li>
<p>Válaszolj a következő kérdésekre a plakátok információi alapján! A fontos adatokat írd le a füzetedbe is!</p></li>
<p>Mennyi ideig érvényes a bérlet?</p>
<p>Hatodikosoknak ajánlják-e a koncertek látogatását?</p>
<p>Hol lesznek a koncertek?</p>
<p>Mennyibe kerül egy koncert ezzel a bérlettel?</p>
<p>Kikkel találkozhatunk a résztvevők közül minden koncerten?</p>
</ol>
</div>
<br/><br/>
<img src="29.png" style="width: 400px;"/>
<img src="30.png" style="width: 400px;"/>
<img src="31.png" style="width: 400px;"/>
<img src="32.png" style="width: 400px;"/>
<br/><br/>
<div class="gback">
<ol start="2"><li>
<p>Igazak-e a következő állítások?</p></li>
<ul>
<li>
<p>A fellépő zenekarok közül a Budapesti Vonósokat hallhatjuk a leggyakrabban.</p></li>
<li>
<p>Két szimfonikus zenekar is fellép a koncerteken.</p></li>
<li>
<p>Minden koncerten fellép zongorista is.</p></li>
<li>
<p>Minden karmester ugyanannyi koncerten vezényel a bérlet során.</p></li>
<li>
<p>Több női szólóénekes lép majd fel a koncerteken, mint férfi.</p></li></ul><li>
<p>Írd le a koncertek témáját időrendben a füzetedbe!</p></li>
<li>
<p>Melyik zeneszerzőtől hallhatjuk a legtöbb művet a bérlet előadásain?<br/>
Sorold fel a művek címét, és írd le azt is a füzetedbe, melyik érzelemmel hozható kapcsolatba az adott darab!</p></li>
<li>
<p>Ha egyetlen koncertet választhatnál ki a bérlet előadásai közül, melyik lenne az? Miért? Véleményedet fogalmazd meg 5-6 összefüggő mondatban, utalva a plakátokon olvasható tartalmi összefoglalóra is! Fogalmazásodat írd le a füzetedbe, ügyelve a helyesírásra is!</p></li>
<li>
<p>Házi feladat. Hallgasd meg az általad választott koncert egyik darabját, és három mondatban írd le a véleményedet a füzetedbe arról, hogy ez a muzsika jól példázza-e az adott érzelmet! A zenedarabokat az interneten keresd meg!</p></li>
</ol></div>
</body></html>