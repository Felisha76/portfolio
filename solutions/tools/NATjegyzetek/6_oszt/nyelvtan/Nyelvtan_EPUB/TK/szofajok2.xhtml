<?xml version='1.0' encoding='utf-8'?>
<html xmlns="http://www.w3.org/1999/xhtml"><head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p class="dbtitle">Szófajok II.<br/>
Valódi alapszófajok: a névszók és a határozószó</p>
<p class="stitle" id="toc_1">A főnév</p><p>
</p><div class="pback">
<ol><li>
<p>A képen egy kirándulás jeleneteit látjátok. Beszélgessetek róla!</p></li>
<img src="main-38.jpg" alt="" style="width: 500px;"/>
<ul><li>
<p>Adjatok nevet a képen látható gyerekeknek és kedvenc állataiknak!</p></li>
<li>
<p>Soroljátok fel, mi minden látható a képen!</p></li>
<li>
<p>Emlékezzetek vissza egyik saját kirándulásotokra! Soroljátok fel azokat az érzéseket, hangulatokat, amelyeket akkor éreztetek! Keressetek hasonló érzéseket a képen!</p></li></ul>
<li><p>Olvassátok el a következő szöveget, és figyeljétek meg a kiemelt szavak jelentését! Melyik csoportba tartoznak?</p></li>
<p class="tindent">Az akadályverseny párokban zajlott. <b>Ősz</b> volt, de az <b>időjárás</b> kedvezett a <b>csapatnak: októberben</b> ritka meleg volt aznap. <b>Piri</b> és <b>Peti</b> azonnal a <b>térkép tanulmányozásába </b>kezdett, ők nyerni akartak. <b>Janót</b> sokkal jobban érdekelte a <b>süti</b>, amit az <b>anyukája</b> sütött neki az <b>útra</b>. <b>Sasszem</b>, azaz <b>Marcsi</b> pedig egy érdekes <b>bogarat</b> próbált éppen meghatározni, amikor egy <b>sünicsaládra</b> bukkant. <b>Dani</b> kicsit késve érkezett, mert elhozta <b>Bikficet</b> is, a <b>kiskutya</b> pedig mindent megszaglászott, ami csak az <b>orra</b> elé került. Mivel <b>Tomiék</b> a <b>kilátóból életük</b> legjobb <b>tájfotóját</b> szerették volna elkészíteni, <b>Csilla</b> pedig egy sáros <b>lejtőn</b> próbált lecsúszni, sokáig úgy látszott, hogy <b>Tibi bácsi aggodalma</b> nem volt felesleges, és a <b>verseny</b> tényleg nem fog időben elkezdődni.</p>
<table class="title" style="text-align: center; font-weight: bold;">
  <tbody><tr>
    <td class="wrback" style="width: 200px;">élőlény neve</td>
    <td style="width: 10px;"/>
    <td class="wrback" style="width: 200px;"> élettelen dolog neve</td>
    <td style="width: 10px;"/>
    <td class="wrback" style="width: 200px;">gondolati dolog neve</td>
  </tr>
</tbody></table>
</ol></div>

<p class="dbback">Az élőlényeket és az élettelen vagy gondolati dolgokat megnevező szófajt <b>főnév</b>nek nevezzük. Élőlény például a <i>fiú</i> vagy <i>Janó</i>, a <i>kutya</i> vagy <i>Bikfic</i>. Gondolati dolog az <i>ősz</i>, az <i>időjárás</i> vagy az <i>aggodalom</i>. Élettelen dolog neve a <i>hegy</i> vagy a <i>János-hegy</i>, a <i>főváros</i> vagy a <i>Budapest</i> szavunk. A tárgyak is az élettelen dolgok közé tartoznak: <i>térkép</i> vagy <i>Magyarország-térkép</i>, <i>süti</i> vagy <i>Esterházy-torta</i>, <i>híd</i> vagy <i>Lánchíd</i>.</p><br/>
<p class="gradback">Oldd meg a munkafüzet feladatait! » 1–3.</p><br/><br/><br/>


<p class="nom"><img src="question.png" class="que"/>Minden élőlénynek és tárgynak lehet a többi hasonlóval <b>közös</b>, valamint saját, <b>tulajdon</b> neve is. Ha a szóbeli közlés kezdeteire gondolunk vissza, vagyis az első nyelvi azonosításokra, megnevezésekre, minden főnevünket nagybetűvel írnánk ma is, mint a németek. Aki németül tanul, ezt ebből érti meg. Mert az a felismerés és tapasztalat,</p>
<p class="tindent">amit az ember először névvel illet, akárhány is van egyébként belőle, annak azon a nyelven az a saját, a többitől megkülönböztető, tulajdon neve.</p>
<p class="tindent">A megnevezések először mindig arra az egy dologra, arra az egy élőlényre vonatkoztak. Ha meg sok hasonló lett abból az egyből, meg kellett az egyiket a másiktól különböztetni. Ezt általában egy csak rá jellemző tulajdonsága alapján adták neki.</p>
<p class="tindent">A nyelvek közös vonása, így az anyanyelvünké is, hogy idővel általánosítanak. Ami hasonló, ugyanazzal a névvel illetik. Ami meg az azonos csoporton belül eltér, vagyis egyedi, kap egy külön, saját nevet. Ez a főnév két nagy csoportjának a története, a csoportokról nemsokára tanulni fogtok.</p>
<p class="sstitle" id="toc_2">A tulajdonnév és a köznév</p>
<div class="pback">
<ol><li>
<p>Julcsi emlékkönyvének első oldalán a következő lista olvasható. Segítsetek Julcsinak kitölteni a táblázatot kitalált nevekkel, utána pedig a munkafüzet táblázatát is töltsétek ki a saját adataitokkal!</p></li>
<table border="1" class="title wback wbord" style="border-collapse: collapse; font-weight: bold;">
<tbody><tr><td class="lbtback">
<p>Édesanyám neve</p></td><td style="width: 300px;border-bottom: 2px solid #4c8ac3; text-align:center;">
<p><img src="wqu.png" style="width: 20px;"/></p></td></tr>
<tr><td class="lbtback">
<p>Legjobb barátom/barátnőm neve</p></td><td style="border-bottom: 2px solid #4c8ac3; text-align:center;">
<p><img src="wqu.png" style="width: 20px;"/></p></td></tr>
<tr><td class="lbtback">
<p>Kedvenc énekesem neve</p></td><td style="border-bottom: 2px solid #4c8ac3; text-align:center;">
<p><img src="wqu.png" style="width: 20px;"/></p></td></tr>
<tr><td class="lbtback">
<p>Háziállatom neve</p></td><td style="border-bottom: 2px solid #4c8ac3; text-align:center;">
<p><img src="wqu.png" style="width: 20px;"/></p></td></tr>
<tr><td class="lbtback">
<p>Az utca neve, ahol lakom</p></td>
<td style="border-bottom: 2px solid #4c8ac3; text-align:center;"><img src="wqu.png" style="width: 20px;"/></td></tr>
<tr><td class="lbtback">
<p>Az iskolám neve</p></td><td style="border-bottom: 2px solid #4c8ac3; text-align:center;">
<p><img src="wqu.png" style="width: 20px;"/></p></td></tr>
<tr><td class="lbtback">
<p>Kedvenc filmem címe</p></td><td style="border-bottom: 2px solid #4c8ac3; text-align:center;">
<p><img src="wqu.png" style="width: 20px;"/></p></td></tr>
<tr><td class="lbtback">
<p>Kedvenc autómárkám</p></td><td style="border-bottom: 2px solid #4c8ac3; text-align:center;">
<p><img src="wqu.png" style="width: 20px;"/></p></td></tr>
</tbody></table><li>
<p>Olvassátok el az alábbi szöveget, és csoportosítsátok a kiemelt szavakat!</p></li>
<p class="tindent"><b>Janka</b> göndör hajú, eleven szemű <b>kislány</b> volt. A világon a legjobban a <b>hegyeket</b> szerette. Egész napokat töltött el a <b>Szabadság-hegyen</b>, és az volt az álma, hogy egyszer egy teljes hétig az <b>Alpokban</b> túrázzon. Sokáig gyűjtött egy jó <b>túrabakancsra</b>, és amikor végre megvehette, rengeteget töprengett a különböző <b>márkák</b> előnyein. Végül egy <b>Salomon</b> bakancs mellett döntött, és utána évekig abban járta a hegyeket-völgyeket. Túráira a <b>kutyája, Tappancs</b> is elkísérte.</p>

<table style="text-align: center; font-weight: bold;">
  <tbody><tr>
    <td style="width: 50px;"/>
    <td class="wrback" style="width: 250px;"><p>valakinek vagy valaminek a saját, megkülönböztető neve</p></td>
    <td style="width: 20px;"/>
    <td class="wrback" style="width: 250px;"><p>több hasonló élőlénynek, tárgynak vagy gondolati dolognak a közös neve</p></td>
  </tr>
</tbody></table>

<li><p>Gyűjtsetek a képekhez további szavakat, amelyek a képen látható élőlény vagy dolog saját neve lehet! Két-két példát segítségül megadtunk.</p>
</li>

<table style="text-align: center;">
  <tbody><tr>
    <td colspan="4"><img src="main-40.jpg" alt="" style="width: 500px;"/></td>
  </tr>
  <tr>
    <td>Mondák könyve</td>
    <td>Kovács Péter</td>
    <td>Tisza-tó</td>
    <td>Cirmi</td>
  </tr>
  <tr>
    <td>Berzsián és Dideki</td>
    <td>Nagy József</td>
    <td>Balaton</td>
    <td>Micike</td>
  </tr>
</tbody></table>
</ol></div>
<br/><br/>
<div class="dbback">
<p class="nom">A főnevek két nagy csoportja a köznév és a tulajdonnév.</p>
<p style="margin:0;">A <b>köznév</b> élőlények, tárgyak, élettelen és gondolati dolgok közös neve. Köznevek például: <i>gyerek, virág, labda, hegy, tea, igazság</i>. A köznév sok hasonló élőlény vagy dolog közös neve. A közneveket mindig kis kezdőbetűvel írjuk.</p>
<p class="tindent">A <b>tulajdonnév</b> az élőlények, élettelen dolgok saját, külön neve. Tulajdonnevek például: <i>Süsü, Nemzeti Múzeum, Fő tér, Kis Péter</i>. A tulajdonnév egy-egy élőlény vagy dolog saját, megkülönböztető neve. A tulajdonneveket mindig nagy kezdőbetűvel írjuk.</p>
</div>
<br/>
<br/>
<div class="gback">
<ol><li>
<p>Mit tudsz a főnevek jelentéséről?</p></li>
<li>
<p>Mutasd be a főnevek két nagy csoportját!</p></li>
<li>
<p>Mondj példákat is rájuk!</p></li>
<li>
<p>Hogyan írjuk helyesen a közneveket, és hogyan a tulajdonneveket?</p></li>
</ol></div>
<br/>
<p class="gradback">Oldd meg a munkafüzet feladatait! » 1–4.</p><br/>
<p class="stitle" id="toc_3">A tulajdonnevek fajtái</p>
<p class="sstitle">Személynevek</p>
<div class="pback">
<ol><li>
<p>Mi okozott problémát az alábbi helyzetekben?</p></li>
<img src="main-41.jpg" alt="" style="width: 300px;"/>
<p>– Halló! Bencével szeretnék beszélni.<br/>
– Milyen Bencével?<br/>
– A barátommal.<br/>
– Ki beszél?<br/>
– Dani.<br/>
– Milyen Dani?<br/>
– Bence barátja.<br/>
– De mi a neve?<br/>
– Dani.</p>

<br/>
<img src="17.png" alt="" style="width: 500px;"/>
<p>Játsszátok el az első jelenetet úgy, hogy ne okozzon félreértést! Bence teljes neve legyen Kovács Bence, Danié Nagy Dániel! Figyeljetek az illemszabályokra is!</p>
<li>
<p>Olvassátok el az alábbi szöveget, és csoportosítsátok a kiemelt szavakat! Találjatok ki minden csoporthoz két-két saját odaillő példát!</p></li>
<p class="tindent">Amikor a húgom születését vártuk, Anyuék úgy gondolták, hogy az <b>Ajándék</b> nevet adják neki. Akkor hallottam először, hogy van ilyen név, és ezt rögtön meg is mondtam. Apu szerint viszont ez nem olyan ritka név, és remekül illik az <b>Asztaloshoz</b>, mert mindkettő a betűvel kezdődik. Engem nem győzött meg, és megkérdeztem, hogy egyáltalán hogy becézhetünk majd egy Ajándék nevű gyereket: <b>Aji? Ajcsi? Ajika?</b> Ezen Apuék is elgondolkodhattak, mert amikor Anyu hazajött a kórházból, odasúgta nekem, hogy a húgomat végül Asztalos <b>Annának</b> nevezték el. Így legalább annyit tudtam már, hogy <b>Panninak</b> fogom hívni. Aztán mégsem lett igazam, mert az első héttől kezdve mindenki <b>Pocikának</b> hívta őt.</p>

<table style="text-align: center; font-weight: bold;">
  <tbody><tr>
    <td class="wrback" style="width: 150px;"><p>vezetéknév vagy családnév</p></td>
    <td style="width: 20px;"/>
    <td class="wrback" style="width: 150px;"><p>utónév vagy keresztnév</p></td>
    <td style="width: 20px;"/>
    <td class="wrback" style="width: 150px;"><p>becenév</p></td>
  </tr>
</tbody></table>
</ol>
</div>
<p class="dbback">A <b>személynév</b> az emberek megkülönböztető neve. Megkülönböztetünk vezetéknevet vagy családnevet (<i>Szabó, Kovács</i>), utónevet vagy keresztnevet (<i>Tünde, Bence</i>) és becenevet (<i>Szabi, Koksi, Tündi</i>), valamint ragadványnevet (<i>Szöszi, Picur</i>).</p>
<br/>
<p class="tindent">A személyneveket használjuk, ha bemutatkozunk, vagy ha megszólítunk, nevén nevezünk valakit. Hivatalos iratainkban is nevünk megjelölésével különböztetnek meg bennünket. A személyneveknek több alcsoportját különíthetjük el:</p>
<ul><li>
<p>A <b>családnév</b> vagy vezetéknév (Kézai, Tóth, Nagy, Ko vács, Pe tőfi) a szűkebb családunkhoz való tartozást fejezi ki. Ezt a nevet szüleinktől örököljük,</p></li>
<p>és ez szerepel minden hivatalos iratunkban (bizonyítványban, diákigazolványban) első névként.</p>
<li>
<p>A <b>keresztnév</b> vagy utónév (Simon, Ka ta lin, Má ria, Sán dor) a családi név után áll a hivatalos iratokban. Ezt a nevet szüleink választják nekünk. Ezen a néven szólítanak közvetlen környezetünkben ismerőseink, családtagjaink, barátaink.</p></li>
<li>
<p>A <b>becenév</b> a vezeték- vagy keresztnévből képzett névalak, amelyet családtagjainktól, barátainktól, társainktól kedveskedő szándékkal kapunk: Simonka, Ka tó, Marica, Sa nyi.</p></li>
<li>
<p>A <b>ragadványnév</b> olyan személynév, amelyet tréfás vagy gúnyos megkülönböztetésül ragaszt ránk környezetünk: Csin ta lan, Sánta, Kopasz. Ez a név valamikor a hivatalos névadásnak is része volt, a megkülönböztetést szolgálta. Személyneveink közül a háromeleműek ma is őrzik ezt a névtípust (Tóth Rontó Tibor). A ragadványnevet általában egy szűkebb közösség használja, néha szóban tovább is örökíti.</p></li></ul><br/>
<p class="gradback">Olvasd el a következő szöveget,<br/>utána pedig oldd meg a munkafüzet feladatait! » 1–4.</p><br/><br/><br/><br/>

<p><b>Hogyan alakultak ki a személynevek?</b></p>
<p><img src="question.png" class="que"/>Kezdetben az embereknek csak egy nevük volt. Mindenki valamilyen szokás, jellemző szerint kapott nevet. Ezek a nevek óvták, védték, becézték viselőjüket: Fekete, Kese (világos színű), Bátor, Rossz, Sánta. A magyar nevek a honfoglalás idején gyakran török eredetűek voltak. Közöttük sok a törzs vagy a család eredetére utaló név: Ákos (fehér sólyom), Turul (sas), Buga (bika) stb. A kereszténység felvétele után a méltóságok között többen kaptak új nevet, eredeti nevüket elhagyták, mint Szent István a Vajk nevet.</p>
<p class="tindent">A jelenség persze fordítva is igaz. Így lett az emberek későbbi megkülönböztető neve a származás (Pesti, Erdélyi, Német, Kun) mellett az egyéb jellemző (Balog, azaz balkezes, Ács, vagyis tetőfedő) is. Így lett a faluközösség sánta Pista bácsijából Sántha István. A zárakkal, lakatokkal foglalkozó lakatos Tóniból meg Lakatos Antal a sok lehetséges többi Tóni között, mert a név, legyen az tulajdonság, jellemző, származás, bármi: egyedivé tesz az egyenlők között.</p>
<p class="gback">1. Sorold fel a személynevek fajtáit! Mondj saját példát rájuk!</p>

<p><b>Történelmi ragadványnevek</b></p>
<p class="nom"><img src="question.png" class="que"/>A történelem során mind az ókorban, középkorban és az újkorban is kedvelt volt uralkodókat, főméltóságokat ragadványnevekkel illetni. A történelem megőrizte őket és előszeretettel használja. Sokszor úgy összenőtt viselője nevével, hogy nélküle már rá sem ismerünk. Így van ez I. Károly magyar király esetében is, akit mindenki csak Károly Róbert néven emleget. (Olasz neve Caroberto, melyből a köznyelv hozta létre közismert elnevezését).</p>
<p class="tindent">Mi alapján adtak a kortársak ragadványnevet?</p>
<p class="tindent">A történelem során az embereknek nem volt a mai értelemben vett vezetéknevük, a személyek beazonosításában legtöbbször a különféle jelzők segítettek:<br/>
– legtöbbször a külső megjelenés (pl.: Rőtszakállú Frigyes, Vak Béla),<br/>
– a belső tulajdonságok (pl.: Szemérmes Boleszláv, Büszke Simeon),<br/>
– rendkívüli tettek (pl.: Véres Mária, Rettegett Iván)<br/>
– államvezetői képességek (pl.: Törvényhozó Alfonz, Tengerész Henrik).</p>
<p class="tindent">A legegyszerűbb ragadványnevek a „Nagy”, „Szent” jelzők, de vannak nagyon érdekesek, vagy mulatságosak is:<br/>
– Széphajú Harald: Norvégia egyesítője és első királya. Megfogadta, addig nem vágja le és fésüli ki haját, amíg el nem nyeri választottja kezét. 10 évig tartott. Kitartásával pedig nemcsak a királylány kezét, hanem a Széphajú melléknevet is elnyerte.<br/>
– Sörszerető Eirik: viking harcos, aki különösen szerette a sört.</p>
<p style="text-align: right;">(Forrás: http://torizzotthon.hu/tortenelem-legerdekesebb-ragadvanynevei/)</p>
<p class="sstitle">Állatnevek</p>
<div class="pback">
<ol><li>
<p>Párosítsd össze, melyik tipikus név melyik állathoz tartozhat!</p></li>
<table border="1" class="title wbord lbtback" style="text-align: center; border-collapse: collapse;">
<tbody><tr style="font-weight: bold;"><td>
<p>ló</p></td><td>
<p>kutya</p></td><td>
<p>macska</p></td><td>
<p>papagáj</p></td><td>
<p>tehén</p></td></tr>
<tr><td>
<p>Cézár</p></td><td>
<p>Pityuka</p></td><td>
<p>Riska</p></td><td>
<p>Szilaj</p></td><td>
<p>Cirmos</p></td></tr>
</tbody></table>
<li>
<p>Filmek és könyvek is gyakran szólnak állatokról, illetve az állatok és az ember kapcsolatáról! Gyűjtsétek össze ti is néhány híres állat nevét, és meséljetek egymásnak a művekről, amelyben szerepeltek! Mutatunk egy példát: Eric Knight: Lassie hazatér</p></li></ol>
</div>
<p>Ahogy az előző feladatokból látszik, az állatoknak is lehet saját, megkülönböztető nevük. Ezek is tulajdonnevek, ezért nagy kezdőbetűvel írjuk őket.</p>
<p class="dbback">Az állatnevek az ember környezetében élő állatok hívónevei (Fá ni, Tap-pancs, Cirmi, Csillag, Villám, Morzsi), illetve a nyilvántartásba vett állatok hivatalos, törzskönyvezett neve (Bükkhegyi Bun dás).</p><br/>
<p class="gradback">Oldd meg a munkafüzet feladatait! » 1–2.</p>
<img src="18.png" alt="" style="width: 500px;"/>
<p class="sstitle">Földrajzi nevek</p>
<div class="pback">
<ol><li>
<p>Hazánk melyik nevezetességeit ábrázolják a képek? Segítségül felsoroltuk a nevüket is, de eltérő sorrendben. Vigyázzatok, egy képhez több felirat is tartozhat!</p></li>
<p>Badacsony, Visegrád, Kőszeg, Füzér, Hősök tornya, Galyatető, Dunakanyar, Balaton</p>
<img src="main-46.jpg" alt="" style="width: 300px;"/>
<img src="main-47.jpg" alt="" style="width: 200px;"/>
<li>
<p>A fenti nevezetességek mind a Kéktúra vonalán találhatók. Mit gondoltok, melyiket hol kell keresni? Ha fejből nem megy, segít a térkép!</p></li>
<p>Kőszegi-hegység, Zempléni-hegység, Dunántúli-középhegység, Mátra, Visegrádi-hegység, Bükk</p>
<li>
<p>Olvassátok el a következő szöveget, és csoportosítsátok a kiemelt főneveket! Figyeld meg a szavak helyesírását is!</p></li>
<p class="tindent">Az <i>Országos Kéktúra </i>hazánk leghíresebb összefüggő túraútvonala. Az <b>Írott-kő</b> és <b>Hollóháza</b> között 1168,4 km hosszan túrázhatunk jelzett tu-ristaúton. Biztosan mindenki látta már erdőben sétálva a kék jelzést, de most már azt is tudni fogjátok, hogy az OKT <b>Vas megyében</b> indul, és <b>Bor-sod-Abaúj-Zemplén megyében</b> ér véget, vagyis keresztben átszeli egész <b>Magyarországot</b>. A túra több szakaszban, a szakaszokon belül tetszőleges irányban haladva teljesíthető. A teljesítést egy erre szolgáló füzetben gyűjtött pecsétek igazolják. Létezik gyerekek számára kiírt túraváltozat is, ennek neve <i>Gyermekkéktúra</i>, és 6–14 éves korban teljesíthető. Olyan gyönyörű helyeket érint, mint a<b> Balaton-felvidék</b>, a <b>Bakony</b> vagy a <b>Bükk</b>. Ha a kilenc kiemelt tájegységen belül legalább 50 km-t megtesz egy ifjú túrázó, elnyeri az adott tájegységi jelvényt. Eközben megnézheti <b>Keszthely</b> és <b>Zirc</b> városát, megmászhatja a <b>Nagy-Hideg-hegyet</b>, átkelhet kompon a <b>Dunán</b>, és meg-fürödhet a <b>Balatonban</b> is. Érdemes összegyűjteni mind a kilenc jelvényt!</p>

<table style="text-align: center; font-weight: bold;">
  <tbody><tr>
    <td class="wrback" style="width: 80px;">ország neve</td>
    <td/>
    <td class="wrback" style="width: 80px;">város neve</td>
    <td/>
    <td class="wrback" style="width: 100px;">hegy,
hegység neve</td>
    <td/>
    <td class="wrback" style="width: 80px;">folyó, tó
neve</td>
    <td/>
    <td class="wrback" style="width: 80px;">vármegye
neve
</td>
  </tr>
</tbody></table>

</ol>
</div>
<p class="dbback">A <b>földrajzi nevek</b> a világban való tájékozódásunkat segítik. Gazdag és változatos névanyagukkal jelölhetik világrészek, országok, tájak, közigazgatási területek (megyék, tartományok), települések, utak, terek, hegyek, vizek nevét (<i>Európa, Pannónia, Kárpát-medence, Alföld, Pest megye, Gödöllő, Pacsirta utca, Kossuth tér, Mátra, Duna</i>).</p>
<p class="tindent">Törvényszerűségek, amelyek segítenek eldönteni, hogy melyik írásmódot válasszuk a több elemből álló földrajzi nevek esetében. Felsorolunk néhányat közülük:</p>
<img src="main-48.jpg" alt="" style="width: 300px;"/>
<ul><li>
<p><b>Egybeírjuk</b> az -ország, -föld, -part, -alföld utótagú földrajzi neveket: <i>Franciaország, Kisalföld, Elefántcsontpart, Jakutföld</i>.</p></li>
<li>
<p><b>Egybeírjuk</b> a több elemből álló magyar nyelvű helységneveket: <i>Hódmezővásárhely, Alsóbélatelep.</i></p></li>
<li>
<p><b>Kötőjellel</b> írjuk azokat a többelemű földrajzi neveket, amelyek a <b>természet által kialakított jelenségeket</b> neveznek meg. Ezeknek lehet<br/>
– jellegzetes utótagjuk: óceán, tó, patak, tenger, hegy, völgy, domb, hágó, fennsík, dombvidék, dűlő, sziget, félsziget, sivatag (<i>Fekete-tenger, Velencei-tó, János-hegy, Csepel-sziget, Balaton-felvidék</i>);<br/>
– vagy jellegzetes előtagjuk is: égtájak elnevezései, holt, öreg (<i>Északkelet-Magyarország, Dél-Kína, Holt-Tisza</i>).</p></li>
<li>
<p><b>Különírjuk</b> azokat a többelemű földrajzi neveket, amelyek <b>ember alkotta képződményeket</b> neveznek meg. Ilyenek a<br/>
– történelmi vagy mai államnevek, amelyeknek minden tagját nagy kezdőbetűvel írjuk: <i>Egyesült Királyság, Amerikai Egyesült Államok, Római Birodalom</i>;<br/>
– történelmi vagy mai államrészek nevei, amelyeket nagybetűvel kezdünk, de az államrészek nevét már kisbetűvel írjuk: <i>Budai járás; Szörényi bánság; Baranya megye; Kent grófság; New York állam</i>;<br/>
– közterületek nevét, amelyeket nagybetűvel kezdünk, a közterületet megnevező szót pedig kisbetűvel írjuk: <i>Váci utca; Március 15. tér; Erzsébet híd</i>;</p></li>
<li>
<p><b>Különírjuk</b> a földrajzi nevekhez értelmező, magyarázó céllal kapcsolt közszavakat is, amelyek nem válnak a név részévé: <i>Gyöngyös város; Mátra hegység; Duna folyam; Fertő tó.</i></p></li></ul>
<p class="tindent">A földrajzi nevek a tulajdonnevek közé tartoznak, ezért nagy kezdőbetűvel írjuk őket. A természet alakította földrajzi nevek egy csoportját köznév nélkül, önmagukban is használjuk (<i>Duna, Mátra, Tisza, Bükk, Balaton</i> stb.). Ha nem egyértelmű a jelentésük a mondatban, a hozzájuk kapcsolt magyarázó közneveket (hegység, folyó, tó stb.) kisbetűvel írjuk és <b>külön</b>:<i> Balaton tó</i> (és nem a falu), <i>Duna folyó</i> (és nem a tévécsatorna), <b>Mátra hegység</b> (és nem egy mozi neve).</p>
<img src="main-49.jpg" alt="" style="width: 300px;"/>
<p class="tinednt">A földrajzi nevek helyesírása azért nehéz, mert változatosak, ezért írásmódjuk is többféle. Helyesírásuk kérdéseire még egyszer visszatérünk majd, amikor a melléknevekkel foglalkozunk. A kevésbé ismerős neveknek mindig nézz utána a szótárban!</p><br/>
<p class="gradback">Oldd meg a munkafüzet feladatait! » 1–8.</p><br/>
<p class="sstitle">Égitestek neve</p>
<div class="pback">
<p>1. Ismered naprendszerünk bolygóit? A képen a Naptól való távolságuk sorrendjében láthatod őket, nevükkel együtt.</p>
<img src="main-50.jpg" alt="" style="width: 500px;"/>
</div>
<br/>

<p class="dbback">Az égitestek nevei a csillagokat, csillagképeket, a bolygókat, holdakat nevezik meg (<i>Fiastyúk, Ikrek, Merkúr</i>).</p><br/>
<p>Ezeket a szavakat nagy kezdőbetűvel írjuk minden olyan szövegben, amely bolygó voltukat hangsúlyozza: A <i>Föld a Naptól számított negyedik bolygó</i>. Viszont ha ez a jelentés nem hangsúlyos, inkább a kisbetűs írásmód javasolt: <i>Milyen óriási ma a hold! A nap beragyogta a tisztást</i>. Természetesen kis kezdőbetűvel írjuk az olyan összetett közneveket is, mint <i>naplemente, holdtölte, napfogyatkozás.</i></p><br/>
<p class="gradback">Oldd meg a munkafüzet feladatát! » 1.</p><br/>
<p class="sstitle">Intézménynevek</p>
<div class="pback">
<ol><li>
<p>a) Olvasd el a plakát szövegét! Figyeld meg benne a tulajdonnevek helyesírását!</p></li>
<img src="19.png" style="width: 500px;"/>

<p>b) Olvasd fel a szövegből a tulajdonneveket! Miket neveznek meg?</p>

<li>
<p>a) Diktáljátok le a társaddal egymásnak az alábbi intézményneveket!</p></li>
<p><b>M</b>agyar <b>T</b>udományos <b>A</b>kadémia, <b>B</b>enedek <b>E</b>lek <b>V</b>árosi <b>K</b>önyvtár, <b>O</b>rszágház, <b>C</b>omenius <b>Á</b>ltalános <b>I</b>skola és <b>G</b>imnázium, <b>M</b>agyar <b>N</b>emzeti <b>M</b>úzeum</p>
<p>b) Beszéljétek meg az intézménynevek helyesírásának szabályait!</p>
</ol>
</div>
<br/>
<p class="dbback">Az <b>intézménynevek</b> kulturális, gazdasági, egészségügyi, politikai intézmények, üzemek, vállalatok, társaságok, együttesek stb. megkülönböztető nevei (<i>Török Ignác Gimnázium, Kaláka, Kézenfogva Alapítvány</i>). Ezeknek a neveknek a rövidítései a mozaiknevek (M<i>ÁV, BKK, Müpa, Ofotért</i>).</p>
<p class="nom">Az intézmények olyan <b>szervezetek</b>, amelyeknek a székhelyére, épületébe sokan járnak hivalos ügyet intézni, dolgozni, művelődni, tanulni. Az intézménnyel, akár egy vagy több személlyel, például levelezni is lehet, az intézmény működési helyével, épületével pedig nem. Az iskolád is egy ilyen szervezet. Akkor is iskolába, abba az intézménybe jársz, ott tanulsz, ha nem tartózkodsz az iskola épületében, vagy éppen osztálykiránduláson veszel részt.</p>
<p class="tindent">Az intézménynevek minden fontos szavát, az és szót és az a, az névelőt kivéve, nagy kezdőbetűvel írjuk. Az intézménynevek rövid alakjában is megtarthatjuk a nagybetűs írásmódot (<i>az Országház – a Ház, a Petőfi Sándor Általános Iskola – az Iskola</i>).</p>
<p class="tindent">A megállóhelyek, mozik, vendéglők, üzletek stb. nevében a tulajdonnévi tagot nagybetűvel (<i>Torockó, Művész</i>), a köznévi tagot pedig kisbetűvel kezdjük (étterem, mozi), és a tulajdonnévtől különírjuk (<i>Torockó étterem, Művész mozi</i>). Akkor írhatjuk a köznévi tagot is nagy kezdőbetűvel, ha azzal mint intézménynyel van dolgunk, nem pedig a szolgáltatás helyével, épületével.</p><br/>
<p class="gradback">Oldd meg a munkafüzet feladatait! » 1–4.</p><br/><br/>
<p class="sstitle">Címek</p>
<div class="pback">
<ol><li>
<p>Julcsi emlékkönyvének második oldalán a következő, már kitöltött lista olvasható. Tanulmányozzátok Julcsi kedvenceinek listáját, és ajánljatok neki szóban további érdekes műveket! Utána pedig a munkafüzet táblázatát is töltsétek ki a saját adataitokkal!</p></li>
<table border="1" class="lbtback title wbord" style="border-collapse: collapse;">
<tbody><tr><td class="btback">
<p>Kedvenc regényem</p></td><td>
<p>Szeleburdi család (Bálint Ágnes)</p></td></tr>
<tr><td class="btback">
<p>Kedvenc kortárs regényem</p></td><td>
<p>Az emlékek őre (Lois Lowry)</p></td></tr>
<tr><td class="btback">
<p>Kedvenc mai magyar regényem</p></td><td>
<p>Gergő és az álomfogók (Böszörményi Gyula)</p></td></tr>
<tr><td class="btback">
<p>Kedvenc dalom</p></td><td>
<p>Földlakó (Hahó Együttes)</p></td></tr>
<tr><td class="btback">
<p>Kedvenc komolyzenei művem</p></td><td>
<p>Virágkeringő (Csajkovszkij)</p></td></tr>
<tr><td class="btback">
<p>Kedvenc filmem</p></td><td>
<p>Hacsi, a leghűségesebb barát</p></td></tr>
<tr><td class="btback">
<p>Kedvenc idén bemutatott filmem</p></td><td>
<p>Lassie hazatér</p></td></tr>
<tr><td class="btback">
<p>Kedvenc magyar filmem</p></td><td>
<p>Abigél</p></td></tr>
<tr><td class="btback">
<p>Kedvenc rajzfilmem</p></td><td>
<p>Macskafogó; Hugó, a víziló</p></td></tr>
<tr><td class="btback">
<p>Kedvenc újságom</p></td><td>
<p>Varázslatos Magyarország</p>
<p>Természetjáró Turista Magazin</p></td></tr>
<tr><td class="btback">
<p>Kedvenc festményem</p></td><td>
<p>A taorminai görög színház romjai (Csontváry)</p></td></tr>
<tr><td class="btback">
<p>Kedvenc színdarabom</p></td><td>
<p>A Pál utcai fiúk (Dés László – Geszti Péter – Grecsó Krisztián)</p></td></tr>
</tbody></table>
<li>
<p>Hasonlítsátok össze az újságok címének helyesírását a többi cím írásmódjával! Segítségül felsoroljuk még néhány nevezetes, gyerekeknek szóló magazin címét is.</p></li>
<p>Dörmögő Dömötör, Buci Maci, Kincskereső, Szivárvány Heted 7 Határon, Csodaceruza</p>
</ol>
</div>
<p class="dbback">A <b>címek</b> csoportjába soroljuk a különböző irodalmi, művészeti, tudományos alkotások, valamint az újságok, folyóiratok nevét (<i>Egri csillagok, Hu nya di László sira tá sa, Bú vár, Anyanyelv-pedagógia</i>).</p>
<p>A címeknek két nagy csoportjuk van, léteznek ismétlődő és egyszeri címek is. Ezt azért fontos felismerned, mert a helyesírásuk is ettől függ. Az újságok, folyóiratok címe ismétlődik. Ezeknek az és kivételével minden szavát nagy kezdőbetűvel írjuk (<i>Nők Lapja, Élet és Tudomány</i>).</p><br/>
<p class="gradback">Oldd meg a munkafüzet feladatait! » 1–2.</p><br/><br/>
<p class="sstitle">Márkanevek</p>
<div class="pback">
<ol><li>
<p>Gyűjtsetek össze minél több márkanevet a következő árucikkekhez!</p></li>
<p>sportcipő, csokoládé, autó, mobiltelefon, televízió</p>
<li>
<p>Olvassátok el a következő régi reklámszövegeket, és figyeljétek meg a kiemelt szavak helyesírását! Ha valahol nem tudjátok eldönteni, pontosan milyen terméket reklámoznak a versikék, kérdezzétek meg szüleiteket, nagyszüleiteket!</p></li>
<ul>
<li>
<p>Haladjon ön is a korral, süssön <b>Váncza</b> sütőporral!</p></li>
<li>
<p>Ugye örülsz, öcsi, hogy a cipőd <b>Fröcsi</b>?</p></li>
<li>
<p>Minden korban <b>Trapper</b> kordban!</p></li></ul></ol>
</div>
<br/>
<p class="dbback">A <b>márkanevek</b> különféle árukat, termékeket neveznek meg.</p><br/>
<p>A márkanevek is a tulajdonnevek közé tartoznak, ezért nagy kezdőbetűvel írjuk őket.</p>
<p class="sstitle">Kitüntetések, díjak neve</p>
<p>A díjak, kitüntetések nevét szintén nagy kezdőbetűvel írjuk: <i>Nobel-díj, Eötvös Loránd-emlékérem, Magyar Érdemrend</i>.</p>
<p class="sstitle">Tulajdonnevek fajtái (összefoglaló feladatok)</p>
<div class="gback">
<ol><li>
<p>Mondj példát állatnevekre!</p></li>
<li>
<p>Mit tudsz a földrajzi nevek helyesírásáról?</p></li>
<li>
<p>Mitől függ egy földrajzi név írásmódja?</p></li>
<li>
<p>Írhatod-e kis kezdőbetűvel egy égitest nevét? Milyen szövegkörnyezetben?</p></li>
<li>
<p>Mutasd be a címek két csoportjának helyesírását!</p></li>
<li>
<p>Mit nevezünk intézménynévnek, és milyen helyesírási szabályok szerint írjuk őket?</p></li>
<li>
<p>Mondj egy-egy példát márkanévre és kitüntetések, díjak nevére!</p></li>
</ol></div>
<br/>
<p class="gradback">Oldd meg a munkafüzet feladatait! » 1–4.</p><br/><br/><br/>
<p><img src="question.png" class="que"/>Nyelvünk története során időnként előfordul, hogy köznévből tulajdonnév, tulaj-[«] donnévből pedig köznév válik. A nyelvi változás természetes dolog, olyan lassú folyamat, hogy a beszélők alig-alig veszik észre. Vezetékneveink közül a Kis, Varga, Kovács, Arany köznevekből váltak tulajdonnévekké, de például a röntgen, az attila, a zserbó vagy a szendvics esetében éppen fordítva történt. Köznevek születhetnek személynevekből, erre voltak példák az előző szavak, de földrajzi nevekből vagy történelmi események elnevezéseiből is.</p>
<p class="stitle" id="toc_4">A köznevek fajtái</p>
<div class="pback">
<ol><li>
<p>Párosítsd össze a képeket a köztük olvasható szavakkal! Egy képhez több szó is kapcsolható.</p></li>

<img src="42_2.png" style="width: 30em;">
<li>
<p>Válaszd ki az előző feladat szavai közül azokat, amelyek a csoportokba illenek!</p></li>

<table style="text-align: center; font-weight: bold;">
  <tbody><tr>
    <td class="wrback" style="width: 230px;">több egyedből álló csoport közös neve</td>
    <td style="width: 20px;"/>
    <td class="wrback" style="width: 230px;">anyagok neve</td>
  </tr>
</tbody></table>

</ol>
</div>
<br/>
<p class="nom">A <b>köznév</b> a fontos közös ismertetőjegyeik alapján hasonló vagy egyforma élőlények, dolgok közös neve. Peti és Pali bármennyire is különböznek egymástól, mindkettőjüket jelölhetjük a <i>fiú vagy a tanuló köznév</i>vel. Mind a <i>fiú</i>, mind a <i>tanuló</i> az <b>egyedi nevek</b> közé tartozik a közneveken belül a gyűjtőnévvel szemben, amely több hasonló egyed közös neve együtt. Egyedi nevek még az előző feladatból: <i>ablakok, kancsó, tálka, levelek, kosár, bárány, patkány, ház, fiúk, lány</i>. Az egyedi nevek megszámlálhatók, ezért mind egyes, mind többes számban használjuk őket, a számukra, mennyiségükre pedig a megszámlálható főnevekhez <i>illő hány</i>? kérdést tehetjük fel.</p>
<p class="tindent">A <b>gyűjtőnév</b> a több egyedből álló csoport közös neve. A gyűjtőnevek egyes számban is több élőlényt vagy dolgot jelölnek: <i>csontozat, levendulás, erdő, ménes, csapat, hegység, nyáj</i>. Ezekből a csoportokból is lehet egynél több.</p>
<p class="tindent"><b>Anyagnevek</b> (azaz anyagok nevét jelölő szavak) az előző feladatban: <i>só, olaj, réz, fa, kávé</i>. Az anyagnevek jellemzője, hogy nem használjuk őket többes számban. Az anyagneveket nem tudjuk megszámlálni, ezért nem is illik hozzájuk a <i>hány</i>? kérdőszó. A mennyiségüket a megszámlálható és a nem megszámlálható főnevekre egyaránt használatos <i>mennyi</i>? kérdőszóra adott válaszból tudhatjuk meg. A megszámlálható mértékegységet gyakran az anyagnév mögé szoktuk érteni: <i>Egy teát kérek!</i> (ti. egy csésze); <i>Hány kenyeret ettél?</i> (ti. hány szeletet). Az anyagnév többes számban a fajtát jelöli: <i>üdítők</i> (ti. üdítőfélék), <i>kávék</i> (ti. kávéfajták, kávéféleségek).</p><br/><br/>
<p><img src="question.png" class="que"/><b>Mennyiségneveknek</b> nevezzük azokat a közneveket, amelyek mennyiségi egységek elnevezései. Ilyen szavak az előző feladatban a <i>szál</i> (12 <i>szál</i> virág), a csokor (egy <i>csokor</i> levendula), a <i>rakás</i> (egy <i>rakás</i> fa), a <i>halom</i> (egy <i>halom</i> kávé) és a <i>szem</i> (például a 100 <i>szem</i> kávé szószerkezetben, mert a <i>szem</i> megszámlálható egyedi név a kávé anyagnév előtt).</p><br/>
<p class="gradback">Oldd meg a munkafüzet feladatait! » 1–5.</p><br/><br/>
<p class="sstitle">A konkrét és az elvont főnevek</p>
<div class="pback">
<ol><li>
<p>Keresd meg az alábbi szavak ellentétét! Vigyázz, néha nem is olyan könnyű, néha pedig több lehetőség is kínálkozik.</p></li>
<p>hit, remény, boldogság, bánat, egészség, jóság, félelem, csönd, nyár, szépség, ünnep, szeretet, főzés</p>
<li>
<p>Folytasd a sort olyan elvont fogalmakat kifejező főnevek felsorolásával, amelyek fontosak számodra az életben! Melyiket tennéd az első helyre?</p></li>
<p>biztonság, hit, érték, szabadság, összetartozás, jókedv, tudás, egészség, béke, szépség, gazdagság</p>
</ol>
</div>
<br/>
<p class="dbback">A főneveket másképpen is osztályozhatjuk, mint eddig tettük. Léteznek konkrét és elvont (absztrakt) főnevek. Az <b>elvont főnevek</b> fogalmak, jelenségek nevei. Kifejezhetnek tulajdonságot (<i>báj, becsület</i>), állapotot (<i>nyugalom, aggodalom</i>), megnevezhetnek cselekvést vagy történést (<i>ugrálás, írás, villámlás</i>), eseményt (<i>ünnep, esküvő</i>), idővel kapcsolatos fogalmakat (augusztus, tél, kedd), valamint emberi érzelmekkel, gondolkodással kapcsolatos fogalmakat is (<i>emlék, logika, hiedelem, rokonszenv</i>).</p>
<p class="nom">Azokat a főneveket, amelyek nem sorolhatók az elvont főnevek közé, <b>konkrét főneveknek</b> nevezzük. A konkrét főnevek a létező (vagy létezőnek vélt) élőlények, tárgyak, dolgok nevei.</p>
<p class="tindent">A konkrét főnevek megfogható, tapintható és megszámlálható élőlényeket, dolgokat jelölnek (például <i>forint, ember</i>), míg az elvont főnév csak a gondolatainkban, elvontan létezik (például <i>pénz, emberség</i>).</p>
<p class="tindent">A megkülönböztetésükben az eléjük tehető <i>néhány és az egy kis, egy kevés szavak</i>, illetve a már ismerős <i>hány? és a mennyi?</i> kérdőszók is segítenek: <i>hány forint, hány / néhány ember, de mennyi / egy kevés pénz, mennyi / egy kis emberség.</i> Míg az idegen nyelvekben az elvont főneveket nem tehetjük többes számba, csak az egységüket, a darabszámot, a mennyiségnevet (például <i>pieces of advice_ / information_</i>), a magyarban a megszámlálható egységet, a meny-nyiségnevet oda is érthetjük.</p><br/>
<p class="gradback">Oldd meg a munkafüzet feladatait! » 1–2.</p><br/><br/>
<p class="sstitle" id="toc_5">A főnevek jellegzetes toldalékai</p>
<div class="pback">
<ol><li>
<p>Az alábbi szavakat főnevekből képeztük. Csoportosítsd őket aszerint, hogy milyen kérdőszókhoz illenek!</p></li>
<p>levelezik, asztali (lámpa), asztalos, virágzik, virágos (tapéta), virágocska, sóz, sótlan, csontozat</p>
<table class="title" style="text-align: center; font-weight: bold;">
  <tbody><tr>
    <td class="wrback" style="width: 100px;">ki? mi?</td>
    <td style="width: 40px;"/>
    <td class="wrback" style="width: 100px;">mit csinál?</td>
    <td style="width: 40px;"/>
    <td class="wrback" style="width: 100px;">milyen</td>
  </tr>
</tbody></table>

<li>
<p>Figyeld meg az alábbi mondatokat! Magyarázd meg a jelentésbeli különbséget a többes szám kifejezésére szolgáló különböző jelek között!</p></li>
<p>érzése<b>i</b>           fiú<b>k</b>          Timi<b>ék</b></p>
<p>kesztyű<b>i</b>        ház<b>ak</b>       édesanyám<b>ék</b></p>
<p>Miközben olvasta a levelet, <b>érzései</b> lassan megváltoztak, és újra vidáman mosolygott.<br/>
A <b>fiúk</b> lassú léptekkel közeledtek.<br/>
<b>Timiék</b> sajnos nem tudtak eljönni ma este.<br/>
A <b>kesztyűi</b> ugyanolyan színűek voltak, mint a kalapja.<br/>
Ezek a <b>házak</b> nemrég épültek, biztosan minden nagyon modern bennük.<br/>
Hiába mondták <b>édesanyámék</b>, hogy vigyázzak, mégis figyelmetlen voltam.</p>
<li>
<p>a) Lásd el a megadott szavakat a kiemelt toldalékokkal, és foglald mondatba a ragos alakokat!</p></li>
<p>b ) Olvassátok fel a -tól, -től ragos szavakkal alkotott mondatokat, és hasonlítsátok ösz-sze a toldalékos alakok jelentéseit!</p>

<table class="title" style="text-align: center; font-weight: bold;">
  <tbody><tr>
    <td class="wrback" style="width: 100px;">-t</td>
    <td style="width: 40px;"/>
    <td class="wrback" style="width: 100px;">-ban, -ben </td>
    <td style="width: 40px;"/>
    <td class="wrback" style="width: 100px;">-ért</td>
    <td style="width: 40px;"/>
    <td class="wrback" style="width: 100px;">-tól, -től</td>
  </tr>
</tbody></table>

<p>orvos, terem, kenyér, ugatás, félelem</p>
</ol>
</div>
<p class="nom">A főnevek változatos toldalékokat kaphatnak: elláthatjuk őket képzőkkel, ragokkal és jelekkel is. A főnévből képzett szavak maguk is lehetnek főnevek (<i>asztalos</i>), de a <b>képzők</b> meg is változtathatják a szótő eredeti szófaját (<i>sóz, sótlan</i>).</p>
<p class="tindent">A főnévhez kapcsolódó <b>jelek</b> első csoportja a birtoklással kapcsolatos. Két jel tartozik ide:</p>
<ul><li>
<p>a birtokjel (-é) arra utal, hogy valami vagy valaki a szótőben megnevezett élőlénynek vagy dolognak a birtoka (Tomié, baracké),</p></li>
<li>
<p>a birtokos személyjel pedig a birtokos számát és személyét jelöli meg a főnéven.</p></li></ul>
<p>A birtokos személyjelek teljes ragozási sort alkotnak. Figyeljétek meg őket!</p>
<table>
<tbody><tr><td style="width: 100px;">
<p>kapu-<b>m</b></p></td><td style="width: 100px;">
<p>betű-<b>m</b></p></td><td style="width: 100px;">
<p>könyv-<b>em</b></p></td><td style="width: 100px;">
<p>ház-<b>am</b></p></td></tr>
<tr><td>
<p>kapu-<b>d</b></p></td><td>
<p>betű-<b>d</b></p></td><td>
<p>könyv-<b>ed</b></p></td><td>
<p>ház-<b>ad</b></p></td></tr>
<tr><td>
<p>kapu-<b>ja</b></p></td><td>
<p>betű-<b>je</b></p></td><td>
<p>könyv-<b>e</b></p></td><td>
<p>ház-<b>a</b></p></td></tr>
<tr><td>
<p>kapu-<b>nk</b></p></td><td>
<p>betű-<b>nk</b></p></td><td>
<p>könyv-<b>ünk</b></p></td><td>
<p>ház-<b>unk</b></p></td></tr>
<tr><td>
<p>kapu-<b>tok</b></p></td><td>
<p>betű-<b>tök</b></p></td><td>
<p>könyv-<b>etek</b></p></td><td>
<p>ház-<b>atok</b></p></td></tr>
<tr><td>
<p>kapu-<b>juk</b></p></td><td>
<p>betű-<b>jük</b></p></td><td>
<p>könyv-<b>ük</b></p></td><td>
<p>ház-<b>uk</b></p></td></tr>
</tbody></table>
<p class="tindent">A főnévhez kapcsolódó jelek közül a második csoport a többes számot fejezi ki. Három jel tartozik ide:</p>
<ul><li>
<p>a <b>-k többesjel</b> azt jelöli, hogy azonos élőlényekből vagy dolgokból van több (székek, hegedűk),</p></li>
<li>
<p>az <b>-ék többesjel</b> több különböző személyből álló csoportot jelöl (Zoliék, barátomék),</p></li>
<li>
<p>végül az <b>-i birtokot többesítő jel</b> birtokos személyjeles szavakban jelenhet meg, és arra utal, hogy a birtokszóban megjelölt személyből vagy dologból van több (barátnőim, ceruzáid).</p></li></ul>
<p class="tindent">A birtokos személyjelek és a birtoktöbbesítő jelek összekapcsolódása bonyolult szóalakokat eredményezhet. Figyeld meg a következő táblázat példáit és a birtoktöbbesítő jel alakváltozatait!</p>
<table>
<tbody><tr><td style="width: 100px;">
<p>kapu-<b>i</b>-m</p></td><td style="width: 100px;">
<p>betű-<b>i</b>-m</p></td><td style="width: 100px;">
<p>könyv-<b>ei</b>-m</p></td><td style="width: 100px;">
<p>ház-<b>ai</b>-m</p></td></tr>
<tr><td>
<p>kapu-i-d</p></td><td>
<p>betű-i-d</p></td><td>
<p>könyv-ei-d</p></td><td>
<p>ház-ai-d</p></td></tr>
<tr><td>
<p>kapu-i</p></td><td>
<p>betű-i</p></td><td>
<p>könyv-ei</p></td><td>
<p>ház-ai</p></td></tr>
<tr><td>
<p>kapu-i-nk</p></td><td>
<p>betű-i-nk</p></td><td>
<p>könyv-ei-nk</p></td><td>
<p>ház-ai-nk</p></td></tr>
<tr><td>
<p>kapu-i-tok</p></td><td>
<p>betű-i-tek</p></td><td>
<p>könyv-ei-tek</p></td><td>
<p>ház-ai-tok</p></td></tr>
<tr><td>
<p>kapu-i-k</p></td><td>
<p>betű-i-k</p></td><td>
<p>könyv-ei-k</p></td><td>
<p>ház-ai-k</p></td></tr>
</tbody></table>
<p class="tindent">A főnévhez kapcsolódó <b>ragok</b> a szó mondatbeli szerepét, viszonyát jelölik. Hetedik osztályban, amikor tanulod a mondatrészeket, újra visszatérünk majd az ő szerepükre.</p>
<p class="tindent">A <b>tárgyrag (-t)</b> azt mutatja meg, hogy az ige vagy származéka által kifejezett cselekvés valamire vagy valakire irányul. (Írom a leckét.; Megnéztünk egy filmet.; Nézem Évát.; az Évát néző fiú.) A tárgyrag mindig rövid -t.</p>
<p class="tindent">A <b>határozóragok</b> jelentése sokrétű, más és más viszonyról tudósítanak a szószerkezeten vagy a mondaton belül. Ezért <b>viszonyragoknak</b> is szokták nevezni őket. Ilyen viszony lehet a hely (iskolában, moziba, háztól, asztalon), az idő (ötkor, péntekig, tavasztól), de kifejezhetnek egyéb körülményeket is (Jocóval, Terinek, kővé, feleségül).</p><br/>
<div class="gback">
<ol><li>
<p>Milyen toldalékokat kaphatnak a főnevek?</p></li>
<li>
<p>Minden főnévhez járuló képző megváltoztatja a szótő szófaját?</p></li>
<li>
<p>Milyen két jelentéskört fejeznek ki a főnévhez járuló jelek?</p></li>
<li>
<p>Milyen jeleket sorolhatunk e csoportokba?</p></li>
<li>
<p>Milyen ragokat kaphat a főnév?</p></li>
</ol></div><br/>
<p class="gradback">Oldd meg a munkafüzet feladatait! » 1–11.</p><br/><br/>
<p class="stitle" id="toc_6">ÉRTEM A SZÖVEGET!</p>
<div class="glbord title">
<p class="nom"><b>A daru</b></p>
<p class="tindent">A mocsári madarak közül őseink a darut szerették legjobban. A magyar paraszti kultúra dalai megemlékeznek karcsú termetéről, kecses röptéről, gyönyörű táncáról. A darutollas kalap pedig sokáig kedvelt viselet volt a nép körében.</p>
<p class="tindent">A képen is jól látható, milyen szép madár a daru: teste kb. 1–1,5 m hosszú, szárnyát</p>
<p class="tindent">pedig akár két méternél is szélesebbre tudja kiterjeszteni. Tollai fehér és sötétszürke szí-</p>
<p class="tindent">nekben játszanak, feje tetején pedig élénkpirosak. Lápos vidéken költ, ritkás ártéri erdők-</p>
<p class="tindent">ben, bokros mocsarakban. Vándormadár: telelni Afrika északi és Ázsia déli részére vonul vissza.</p>
<p class="tindent">Egykor Magyarországon is nagy számban költött, de a XX. század eleje óta erre nem volt példa. Egészen mostanáig, mert 2015-ben megint megfigyelték hazánkban egy darupár költését. De a vonulásukat eddig is évente megcsodálhattuk szeptember és november között a Tisza mentén és a Tiszántúlon.</p>
<p class="tindent">Az ókorban is gyönyörködtek már kitartó repülésükben, szárnyukat pedig amulettként őrizték, hogy megóvja őket a fáradtságtól. Násztáncukat sok nép tánckincse megőrizte, Biharban például egy lakodalmi násztáncot „darutáncnak” hívnak, amely mozdulataival a madarak lépteit és szárnycsapásait utánozza.</p>
<img src="main-53.jpg" alt="" style="width: 300px;"/>
<p class="tindent">Gyakran látni darvakat egy lábon állva, másik lábukat tolluk közt elrejtve. Talán ebből a pózból ered az a hiedelem, hogy a pihenő darvak egyike mindig őrködik. Így válhattak ezek a madarak az éberség jelképeivé. Lehetséges, hogy az alföldi pásztorok is azért viselték a darutollat, hogy a nyáj felvigyázásához szükséges éberségüket megőrizzék.</p>
<img src="main-54.jpg" alt="" style="width: 300px;"/>
<p class="tindent">A japán hitvilágban a daru a becsület és a hűség jelképe. Úgy tartják, hogy ezer évig él, és amikor párt választ, azt egy életre teszi. Talán ezért hajtogatnak 1000 papírdarut esküvők előtt, hogy biztosítsák az ifjú párnak a békés közös életet. De az ezer daru hajtogatásának szokása nehézségek idején is gyakori: úgy hiszik, akinek sikerül meghajtogatni ezer papírmadarat, teljesül a kívánsága, szerencsében és áldásban részesül. Mondanunk sem kell, hogy ott szinte mindenki tud darut hajtogatni, ami egyébként nem is olyan nehéz, mint amilyennek hihetnénk.</p>
<p style="text-align: right;">(Hegedűs Zoltán „Szép renden repülni s azfelé halanni…” című cikke és a Magyar Madártani és Természetvédelmi Egyesület Daru című adatbázisoldala és a Magyar origamisok honlapja 1000 daru című cikke nyomán)</p>
</div>
<br/><br/>
<div class="gback">
<ol><li>
<p>Döntsd el az alábbi kijelentésekről, hogy igazak-e!</p></li>
<p>A daru szárnyát 1,5 m szélesre tudja kiterjeszteni.<br/>
Magyarországon csak átvonul, de a 20. század eleje óta nem költött nálunk.<br/>
A darvak vonulása tavasszal történik.<br/>
A darutáncot esküvőkön járták, és a madarak mozgását utánozták vele.<br/>
A pásztorok az Alföldön kalapjukon darutollat viseltek, hogy éberek maradjanak.</p>
<li>
<p>Nevezd meg, minek nem jelképe a daru!</p></li>
<p>becsület, kitartás, kedvesség, hűség, szeretet, éberség</p>
<li>
<p>A szöveg mondataiból válogattuk ki a következő szavakat. Keress hozzájuk olyan rokon értelmű szót vagy kifejezést, amellyel helyettesíthetjük őket a szövegben. A megtalált szavakat írd le a füzetedbe!</p></li>
<p>vándormadár<br/>
nagy számban (költött)<br/>
amulettként őrizték<br/>
hiedelem<br/>
áldás</p>
<li>
<p>A szövegben több utalás is történik arra, hogy különböző népek és korok hitvilágában és szokásrendjében milyen tulajdonságokat kapcsoltak össze a daruval. Párosítsd össze a megfelelőket!</p></li>

<table>
  <tbody><tr>
    <td style="width: 250px;">ókori népek<br/>
magyar népi kultúra<br/>
több nép tánckultúrája<br/>
Japán</td>
    <td>nász, házasodás<br/>
kitartás<br/>
becsület, hűség<br/>
éberség</td>
  </tr>
</tbody></table>

<p>ókori népek magyar népi kultúra több nép tánckultúrája Japán</p>
<li>
<p>Foglald össze a saját szavaiddal, miért alakult ki, mit jelképez az ezer daru hajtogatásának szokása! Először szóban mondd el, aztán írd le a füzetedbe!</p></li>
<li>
<p>Hajtogass darut, követve a rajzokon látható lépéseket!</p>

<img src="main-55.jpg" alt="" style="width: 300px;"/>
</li></ol>
</div>
</body></html>