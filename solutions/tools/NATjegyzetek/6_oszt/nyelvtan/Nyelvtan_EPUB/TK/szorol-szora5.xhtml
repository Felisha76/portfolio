<?xml version='1.0' encoding='utf-8'?>
<html xmlns="http://www.w3.org/1999/xhtml"><head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p class="ptitle">Szóról Szóra 5.</p>
<p class="sptitle">…Nem voltál elég közel!</p>
<p class="nom">Amikor újságírók lettünk, azt hittem, hogy érdekes helyekre megyünk majd, veszélybe kerülünk, és rendkívüli híreket hozunk onnan. És még ez sem következett be. Kicsit csalódott voltam: nem úgy képzeltem az újságírást, hogy ülök egy asztal mellett és főneveket gyűjtök.</p>
<img src="24.png" alt="" style="width: 300px;"/>
<p class="tindent">Aztán egyik kedden Laurával hazafelé mentünk, és mondta, hogy ő is el tud gondolni izgal&gt;masabbat, mint hogy arról írjon, hogy a büfében nincs elég természetes összetevőből készült vegán szendvics. Csütörtökön, az újságóra elején meg is kérdeztük, hogy mikor csinálunk már végre valami igazán érdekeset. Éva néni úgy mosolygott, mint aki már várta ezt a kérdést, és rögtön vissza is dobta a labdát, hogy mi lenne nekünk „<i>igazán érdekes</i>”. Mondjunk egy példát, mutassunk valamit, ami szerintünk valóban izgalmas. Újságírót ugyan nem tudtam mondani, de fotóst igen: Robert Capát. Az ő spanyol polgárháborús képei és fotói a normandiai partraszállás napjáról tényleg szenzációsak voltak! Ő mondta azt is, hogy <i>„Ha nem elég jók a képeid, nem voltál elég közel</i>”. Hát ez az! Ahhoz, hogy valamit igazán új, friss szemmel lássunk, ott kell lenni, be kell szívni a lőpor szagát!</p>
<p class="tindent">Éva néni azt felelte, hogy rendben, ha nem ragaszkodom a harctérhez, egy kis terepgyakorlat hatodikban is belefér. És hogy erre való a <b>tudósítás</b>. A tudósító olyan eseményről ad hírt, amelyen személyesen is jelen volt. Minden olyan információval ellátja az olvasót, amelyet megkapna egy egyszerű hír esetében is (<i>ki? mit? mikor? hol?</i>), de ráadásként olyan dolgokat is el tud mondani, amit csak az tudhat, aki tényleg ott volt, aki átélte. Be tudja mutatni a hangulatot, a környezetet, közeli képet tud festeni (szavakkal vagy fényképezőgéppel) a résztvevőkről.</p>
<p class="tindent">Ettől kezdve azon vitatkoztunk, hogy hol is legyünk személyesen jelen. Végül Lóri javaslata nyert. Azt mondta, csináljunk egy múzeumi küldetést. Igaz, először nem láttuk át az ötlet nagyszerűségét, de Lóri kitartóan ismételgette, hogy egy szupermodern, interaktív természettudományos múzeum van olyan menő, mint egy csata. És mennyivel hasznosabb! Én is beláttam, hogy szükségünk van Éva néni (és persze a szüleink) támogatására, és feladtam a „csak a veszélyes lehet izgalmas” pozícióját. Végül abban maradtunk, hogy mindenki beszámol egy olyan múzeumról, amelyet személyesen látott, és amelyet tényleg szeret. Összegyűjtjük a javaslatokat, és kiválasztunk egyet, ahova együtt elmegyünk még a tanév során. Azután az ott töltött napról tudósítunk az újságban, fotókkal.</p>
<br/>
<div class="piback">
<ol><li>
<p>Olvassátok el a következő rövid ismertetőket, és tippeljétek meg, szerintetek ki melyik múzeumot ajánlotta!</p></li>
<p>Háromcsőrű Kacsa Történetalkotó Műhely</p>
<img src="25.png" alt="" style="width: 500px;"/>
<p>AQUINCUM múzeumi órák</p>
<img src="26.png" alt="" style="width: 500px;"/>
<p>Magyar Nemzeti Múzeum</p>
<img src="27.png" alt="" style="width: 500px;"/>
<li>
<p>Válasszatok ki egy múzeumot, amelyet közösen meglátogattok! Választhattok azok közül is, amelyeket Leviék javasoltak, de ti is beszámolhattok egymásnak saját élményetekről. Dönthettek úgy is, hogy saját településetek, városotok helytörténeti gyűjteményét látogatjátok meg, és az ott látottakról készítetek tudósítást.</p></li>
<li>
<p>A múzeumlátogatás előtt készüljetek fel az eseményre! Nézzétek meg a múzeum honlapját, és készítsetek listát arról, hogy mi az, amit mindenképp meg szeretnétek nézni vagy csinálni a helyszínen, és mi az, amit inkább csak akkor, ha marad rá idő.</p></li>
<li>
<p>Amíg ott vagytok, az élményszerzés mellett gyűjtsetek össze minél több információt is! Kérjetek ismertetőt a múzeumról, fotózzatok, ha engedélyezik!</p></li>
<li>
<p>Otthon minél hamarabb jegyezzétek fel élményeiteket, ne várjátok meg, amíg megfakulnak a benyomásaitok! A pontos adatok mellett az érzékletes leírásokra is figyeljetek, amikor elkészítitek a tudósítást! Ha történt veletek valami emlékezetes vagy vicces, annak is helye lehet a szövegben.</p></li>
<li>
<p>Rendezzetek versenyt a megírt tudósításokból! Mivel az élmény közös, mindenkinek érdekes lesz meghallgatni a beszámolókat.</p></li></ol>
</div>

</body></html>