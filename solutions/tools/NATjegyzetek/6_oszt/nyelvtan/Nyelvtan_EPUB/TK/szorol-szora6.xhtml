<?xml version='1.0' encoding='utf-8'?>
<html xmlns="http://www.w3.org/1999/xhtml"><head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p class="ptitle">Szóról Szóra 6.</p>
<p class="sptitle">csak stílusosan!</p>
<p class="nom">A nappalinkban ültünk a szőnyegen, néztük a nyári estét és a lobogó tüzet. Még csak panaszunk se lehetett, mi választottuk. Így jártunk, ezzel kell most már valamit kezdeni. De gyorsan, mert kezdődik a meccs.</p>
<p class="tindent">Éva néni ötlete volt, hogy legyen egy közös elem minden lapban. Mondjuk egy kép, amelyet minden csapat felhasznál, és érdekes lesz a végén látni, hogy ki mit hoz ki belőle. Először még majdnem tetszett is az ötlet, nem volt kérdés, hogy ebben a versenyben csak mi nyerhetünk. Ki hitte volna, hogy ilyen kukán meredünk majd a képre, amikor végre nekilátunk.</p>
<img src="main-84.jpg" alt="" style="width: 300px;"/>

<p class="tindent">– Írjunk róla hírt! – kezdte Lóri, kicsit sem meggyőzően.</p>
<p class="tindent">Nem vettük meg az ötletet, mondhatjuk úgy is, hogy lehurrogtuk:</p>
<p class="tindent">– Hogy miiit?! Szerinted hol itt a hírérték?!</p>
<p class="tindent">– Bodnárék két éjszakát töltöttek sátorban a Bükk-fennsíkon! Fergeteges!</p>
<p class="tindent">– És közben szalonnát is sütöttek! Hihhhetetlen!</p>
<p class="tindent">– Vagy támadják meg őket az ufók! Akkor legalább volna miről írni…</p>
<p class="tindent">Lóri nem védte a védhetetlent, amúgy is csak annyit akart, hogy kezdjünk végre neki. Mi viszont csak annyit értünk el, hogy most már senki nem mondott semmit. Csönd lett, csak az óránk ketyegett a falon, talán hogy emlékeztessen a meccsre. Így telt el tíz perc, és én egyre jobban aggódtam. Amikor Lili megszólalt, azt mondtam magamban, hogy mondjon bármit is, én elfogadom. Csak csináljuk, haladjunk!</p>
<p class="tindent">– Lehetne irodalmi rovat, írhatnánk a képről verseket.</p>
<p class="tindent">Amint kimondta, már kevésbé voltam biztos bene, hogy támogatni akarom az ötletét. Megint hallgattunk egy sort, majd Laura kérdezte meg, elég kis lelkesedéssel:</p>
<p class="tindent">– Verset? Hogyan?</p>
<p class="tindent">– Hát, mint irodalomszakkörön, amikor stílusgyakorlatunk volt.</p>
<p class="tindent">Talán látta rajtunk, hogy még kb. fél percet bírunk ki ebből, ezért egyszerűbben folytatta:</p>
<p class="tindent">– Az első és az utolsó szót megkapjuk előre, a többi sorban mindenki maga tölti ki szavakkal az üres helyeket. Nézzétek, így… – és már rajzolta is. – Lehet igével és főnévvel is kezdeni, és egészen más hangulata lesz. A főnév után a második sorba még két főnevet írunk, aztán a harmadikba három melléknevet, majd a negyedikbe megint két főnevet, és kész is, mert az utolsó szó már megvan. Ha pedig igével kezdünk, akkor két-két ige kerül a második és a negyedik sorba, és három igéből képzett főnév lesz a vers közepén.</p>
<p class="tindent">– És a rímek? - kérdeztem, mert kicsit aggódtam, hogy emiatt megint megfeneklik majd a dolog, és annyi a meccsnek.</p>
<p class="tindent">– Nem muszáj. – nyugtatott meg Lili. – A rím nem kötelező. Sőt, rím nélkül talán még szebb is.</p>
<img src="33.png" style="width: 400px;"/>
<p class="tindent">Végül kiderült, a versírás nem is nehéz. Kettő egész jól sikerült: Lilié, nyilván, és, meglepő módon, Lórié, aki azt mondta, hogy ezt lehet, hogy otthon is megcsinálja majd, mert segít neki elrendezni a gondolatait. Azt hiszem, az enyém se lett rossz, bár mint általában, kicsit magamhoz alakítottam a szabályokat. De Laura szerint, a névmásoknak hála, úgy írtam szerelmes verset, hogy nem lett csöpögős. Kicsit zavarba jöttem a dicsérettől, ezért nem láttam, tetszett-e Lénának a versem. Talán holnap megkérdezem…</p><br/>
<div class="piback">
<ol><li>
<p>Olvassátok el Leviék verseit! Beszéljétek meg, milyen hangulati különbséget eredményez a különböző szófajú szavak használata!</p></li>
<img src="34.png" style="width: 400px;"/>
<li>
<p>Írjatok ti is hasonló verseket, akár olyat is, amelyben csupa igenév van! Rendezzetek versenyt műveitekből!</p></li>
<li>
<p>Írjatok 6-8 mondatos elbeszélő fogalmazásokat, amelyekben</p></li>
<ol style="list-style:lower-alpha;">
<li>
<p>minden mondatban van legalább két ige,</p></li>
<li>
<p>csak minden második mondatban van ige, viszont minden mondatban van két-két főnév és melléknév!</p></li></ol>
<p>Beszéljétek meg, melyik szövegnek milyen lett a hangulata, stílushatása!</p>
<li>
<p>Találjatok ki a kép alapján csoportmunkában</p></li>
<ol style="list-style:lower-alpha;">
<li>
<p>krimit,</p></li>
<li>
<p>kalandos családi történetet!</p></li></ol>
<p>Írjatok meg belőlük 6-8 sort! Mit tapasztaltatok, milyen szófajú, milyen hangulatú szavakat használtatok a szövegekben?</p>
</ol>
</div>

</body></html>