<?xml version='1.0' encoding='utf-8'?>
<html xmlns="http://www.w3.org/1999/xhtml"><head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p class="dbtitle">A kommunikáció világa</p>
<p class="stitle">A testbeszéd és az arcjáték</p>
<div class="pback">
<ol><li>
<p id="toc_1">Ismételjétek át, amit tavaly a kommunikációs folyamatról tanultatok! Mutassátok be a képen látható kommunikációs helyzet elemeit, a folyamat alakulását, lépéseit!</p></li>
<img src="main-7.jpg" alt=""/>
<li><p>A kommunikációnak melyik nem nyelvi jelére utalnak az alábbi szólások? Mutassátok be, majd magyarázzátok meg jelentésüket!</p></li>
<p>Úgy áll a szeme, mint a vasvilla.<br/>
Úgy néz, mint a bagoly.<br/>
Bámul, mint a birka.<br/>
Bámul, mint borjú az új kapura.</p>
<li>
<p><i>a)</i> Hogyan mutatnátok nem nyelvi jelekkel a következőket?</p></li>
<ul>
<li>
<p>Egy postát keresünk.</p></li>
<li>
<p>Villamosjegyre lenne szükségünk.</p></li>
<li>
<p>Egy nagy méretű sapkát akarunk venni.</p></li></ul>
<p><i>b)</i> Figyeljétek meg, milyen jeleket használtatok! Írjátok le őket!</p>
<p>Pl.: kézmozdulat, …</p></ol>
</div>
<p>A következő összefoglaló ábra szintén ismerős ötödik osztályból. Tavaly már tanultatok arról, hogy az emberi kommunikáció nyelvi és nem nyelvi elemekből tevődik össze, ezek folyamatos együttműködéséből, párhuzamos, egyidejű alkalmazásából áll. Beszélünk majd a testbeszéd és arcjáték egyes elemeiről, illetve arról, hogy ezek hogyan segítik egy-egy kommunikációs aktus sikeres megvalósulását.</p>
<img src="3.png" alt="" style="width: 500px;"/>

<p class="tindent">A kommunikációban tehát a nem nyelvi jelek kulcsszerepet játszanak. Amikor valakihez beszélni kezdünk, akkor felé fordulunk; amíg beszélünk, addig ránézünk, közelebb állunk hozzá. A nem nyelvi jelek segítik a kapcsolat megkezdését, fenntartását és lezárását, irányítják és támogatják a nyelvi kommunikációt. Amikor helyeslünk valamit, fejünk biccentésével is megerősítjük, ugyanakkor fejcsóválással módosíthatjuk, megkérdőjelezhetjük helyeslő mondatunk értelmét.</p>
<p class="sstitle">A tekintet és a mimika</p>
<p>Nézzünk egymás szemébe, amikor egymással beszélünk! Amikor szólni kívánunk valakihez, kapcsolatot akarunk vele létesíteni, először ránézünk. Ha kerülni akarjuk valakivel a kommunikációt, arra törekszünk, hogy tekintetünk ne találkozzék. Ezért sütik le a szemüket a diákok, ha el akarják kerülni a felelést.</p>
<p class="tindent">Az arcizmok mozgásának, az arcjátéknak (idegen szóval a mi mi kának) is kifejező, közlő szerepe van. Az arcjátékkal általában nem tudatosan élünk beszélgetés közben. Az arc jelei, a mosoly, a száj elhúzása, az ajakbiggyesztés, a szemöldök felhúzása szavak nélkül is kifejeznek valamit. De kísérői lehetnek más nyelvi jeleknek is.</p>
<div class="gback">
<p>1. Értelmezzétek a kutya arckifejezését a következő képeken! Melyik képen mit érezhet? Azt is fogalmazzátok meg, milyen jelekből következtettetek erre!</p><p><img src="main-11.jpg" alt=""/></p>
</div>
<br/>
<p class="gradback">Oldd meg a munkafüzet feladatait! » 1–3.</p>
<br/>
<p class="sstitle">A taglejtések és a testtartás</p>
<div class="pback">
<p>1. Válassz ki egyet a képek közül, és találj ki hozzá egy rövid történetet! Közben fordíts figyelmet a szereplők testtartására, gesztusaira!</p>
<img src="main-12.jpg" alt="" style="width: 500px;"/></div>
<p>Végtagjaink mozgásával és fejünk mozdulataival is kísérhetjük a beszédet. A fej, a kéz, a kar és a láb mozgásait összefoglalóan <b>taglejtés</b>nek, idegen szóval <i>gesztus</i>nak nevezzük.</p>
<p class="tindent">A <b>fejmozdulatok</b> jól elkülöníthető, értelmezhető jelek. A fej oldalirányú mozgása bizonytalanságot, az oldalra enyhén hátrahajtott fej figyelmet, érdeklődést fejez ki. A lehorgasztott fej szomorúságot, bűntudatot sugall. Majdnem az egész világon azonos fejmozdulat jelzi az egyetértést, az igenlést.</p>
<p class="tindent">A <b>kéz</b> és a <b>kar mozdulatai</b> is különféle jelentéseket hordoznak. Az ujjak beszédes, finom mozgása érzelmeinket, hangulatunkat tükrözik.</p>
<p class="tindent">A kéz mozdulatai közé soroljuk a köszönés, az üdvözlés gesztusait is. A kéz mozgásai közül sok szorosan kötődik a korhoz vagy egy-egy nép kultúrájához: ilyenek a keresztvetés, a meghajlás keresztbe tett kézzel, a tisztelgés.</p>
<p class="nom"><img src="question.png" class="que"/>A köszönés, üdvözlés kísérő gesztusa a <b>kézfogás</b>. Ez a szokás középkori eredetű, akkor a kinyújtott kéz, az üres tenyér a fegyvertelenség kifejezője, bizonyítéka volt. Gyakori, hogy az emberek kézfogáskor éppen csak gyengén odanyújtják kezüket, és az a partner kezéből afféle „döglött halként” csúszik ki. Ennek az ellenkezője is megtörténhet, a beszédpartner társa kezét jól összeszorítja, ujjait megropogtatja. Egyik magatartás sem helyes. A jó kézfogás határozott, ám sem túl erős, sem túl gyenge.</p>
<p class="tindent">Ki kinek nyújtson kezet? Kézfogáskor először az idősebb nyújtja a kezét a fiatalabbnak, a nő a férfinak vagy a magasabb rangban levő a beosztottnak. Súlyos sértésnek számít, ha valaki nem fogadja a kéznyújtást.</p>
<p class="tindent" style="margin-top: 30px;">Testtartásunkkal is kommunikálunk. Aki boldog és büszke, az kihúzza magát, aki szomorú, az általában meggörnyed, magába roskad. Nem mindegy, hogy állva vagy ülve és milyen <b>testtartás</b>sal beszélünk. A testtartás utal az érzelmi állapotunkra.</p>
<p class="tindent">A testtartás a beszéd, a kapcsolatfelvétel kezdetét is jelöli. Ha szólni akarunk, testünkkel partnerünk felé fordulunk. Beszélgetés közben is fontos a testtartásunk, a mozgásunk.</p>
<div class="gback">
<ol><li>
<p>Foglald össze, mit tudtál meg a gesztusok és a testtartás szerepéről a kommunikációban!</p></li>
<li>
<p>Gyűjts olyan szándékos, tanult jeleket, amelyeket a kéz vagy a kar mozgatásával fejezünk ki!</p></li>
<li>
<p>Alkossatok 4-5 fős csoportokat! Találjatok ki olyan helyzeteket, amelyekben a mozdulatoknak, a testtartásnak üzenetértéke van!</p></li>
<ul style="list-style: lower-alpha;"><li>
<p>Állítsatok szobrot a helyzetnek megfelelően!</p></li>
<li>
<p>A másik csoport találja ki a helyzetet, és adja elő a jelenetet! Utána cseréljetek!</p></li></ul></ol></div>
<br/>
<p class="gradback">Oldd meg a munkafüzet feladatait! » 1–4.</p>
<br/>
<p class="stitle">A térköz</p>
<div class="pback">
<ol><li>
<p><i>a)</i> Magyarázzátok el, kire mondjuk, milyen helyzetben használjuk az alábbi a szólást!</p>
<p><b>Megtartja a három lépés távolságot.</b></p>
<p><i>b)</i> Figyeljétek meg a távolságot beszélgetéseitek közben! Kihez álltok közelebb, és mikor? Kivel és milyen helyzetben tartjátok meg a „három lépés távolságot”?</p>
</li><li><p>Figyeljétek meg a képet, és a szereplők közelsége és távolsága alapján próbáljátok leírni a kapcsolatukat! Ki kivel van szorosabb barátságban? Ki kitől tart távolságot? Ki érzi magát komfortosan ebben a helyzetben, ki feszeng egy kicsit?</p>
<img src="main-13.jpg" alt="" style="width: 500px;"/></li>
</ol></div>
<p>Jelentősége van annak, ha közel hajolunk valakihez, vagy ha távolról szólunk hozzá. A kommunikációban részt vevők közötti távolságot nevezzük térköznek. Ez különböző lehet, hiszen befolyásolja a kommunikáció célja, a felek közötti viszony és a beszédhelyzet.</p>
<div class="gback">
<p>1.    Figyeljétek meg a térközt!</p>
<ol style="list-style:lower-alpha;">
<li>
<p>Találjatok ki egy háromperces jelenetet, amely valamelyik olvasmányotokra épül! Tervezzétek meg a jelenet eljátszását beszéd nélkül!</p></li>
<li>
<p>Mutassátok be a jelenetet! A többi csoportnak fel kell ismernie a beszédhelyzetet és a szereplőket.</p></li>
<li>
<p>Beszéljétek meg, mi segítette, mi hátráltatta a bemutatott jelenet felismerését!</p></li></ol></div>
<br/>
<p class="gradback">Oldd meg a munkafüzet feladatait! » 1–4.</p>
<br/>
<p class="sstitle">Kulturális jelek</p>
<div class="pback">
<ol><li>
<p>Hasonlítsátok össze a két képen látható fiatalemberek külsejét! Mit üzennek öltözetükkel, frizurájukkal, ékszereikkel, tárgyaikkal és testükön hordott egyéb díszeikkel?</p></li>
<img src="4.png" alt="" style="width: 600px;"/>
<li><p>Dolgozzatok párban! Válasszatok ki egy nektek tetsző öltözködési stílust, és írjátok le, milyen ruhadarabokkal, frizurával, ékszerekkel és egyéb külső jegyekkel jellemezhető!</p></li>
<li>
<p>Érveljetek a következő közmondás mellett vagy ellene: <i>„Nem a ruha teszi az embert.”</i></p></li></ol></div>
<p>A nem nyelvi jelek közé szoktuk sorolni azt is, hogy milyen a külsőnk, a ruházatunk, a hajviseletünk. Olyan jelek ezek, amelyek az emberek közösségében nyerik el jelentésüket. Ezek mind közölnek rólunk valamit, és szerepük van a kommunikáció folyamatában. A külső megjelenésünkre jellemző jeleket kulturális jeleknek vagy emblémáknak nevezzük. Az emblémák használatát a kor szokásai, a divat is meghatározzák.</p>
<div class="gback">
<ol><li>
<p>Adjatok tanácsot, hogyan kell egy-egy alkalomra felöltözni! Hogyan illik megjelenni egy családi összejövetelen, egy bulin, egy iskolai ünnepélyen, egy színházi előadáson és egy koncerten?</p></li>
<li>
<p>Egy önként vállalkozó osztálytársatok „emblémakészletét” elemezzétek végig közösen! Mit üzen a hajviselete, a ruházata, a táskája, jelentős használati tárgyai (öve, mellénye, tolltartója stb.)?</p></li></ol></div>
<br/>
<p class="gradback">Oldd meg a munkafüzet feladatait! » 1–3.</p>
<br/>
<p class="stitle">A hangzó szöveg eszköztára</p>
<div class="pback">
<ol><li>
<p id="toc_2">Mondjátok ki a következő egyszavas mondatokat, utána pedig beszéljétek meg, melyik hangzó alak milyen érzést, hangulatot fejezett ki!</p></li>
<img src="5.png" style="width: 600px;"/>
<li>
<p>Találjatok ki egy olyan helyzetet, ahol az adott mondat elhangozhat, és rövid párbeszédes jelenet formájában játsszátok is el!</p></li>
<li>
<p>Gyűjtsétek össze, milyen eszközök segítségével jött létre a mondat eltérő jelentése és érzelmi hatása!</p></li></ol>
</div>
<p>A kommunikációban a beszéd hallható tulajdonságai is szerepet kapnak. Ezek írásban is rögzíthetők írásjelek és emotikonok segítségével. Beszédünknek nagyon sok jellemzője van. Ezek is metakommunikációs szerepet töltenek be. Ha például egyszerűen csak telefonálunk, közben nem látjuk a másik embert, ilyenkor csak a hangzó eszközök működnek, ezek segítik, erősítik a megértést. Ilyen a hangunk színe, melegsége, a beszédtempó, a hanglejtés, a beszéd közben alkalmazott hallgatás, vagyis a csend, a beszéd és a csend ritmusa stb. Nagyon fontos hatáskeltő eszközök ezek, nagyban segítik a megértést, értelmezik a verbális információt. Hogy ezekre mennyire szükség van, azt jelzi az emotikonok létrejötte is, hiszen írásban ezek pótolják a metakommunikációt.</p>
<p class="sstitle">A hangsúly</p>
<div class="pback">
<ol><li>
<p>Olvasd el az alábbi rövid párbeszédet, és értelmezd a furcsa, egyszavas mondatokból álló választ!</p></li>
<p>– Vártunk tegnap. Tudod, hogy együtt készültünk a dolgozatra, és te vagy a legjobb matekból…</p>
<p>– Nem érdekel. Megmondtam. Nem. Jövök. El. Ennyi.</p>
<li>
<p>Most olvasd el a párbeszéd második változatát, és értelmezd a különbséget!</p></li>
<p>– Vártunk tegnap. Tudod, hogy együtt készültünk a dolgozatra, és te vagy a legjobb matekból…</p>
<p>– Nem érdekel, megmondtam, nem jövök el. Ennyi.</p>
<li>
<p>Olvassátok fel a két változatot egymás után, a hangotokkal érzékeltetve a különbséget! Mit tapasztaltatok?</p></li></ol>
</div>
<p class="nom">A beszédben egy szótagnak a környezőkhöz képest nagyobb hangerővel való kiejtését nevezzük <b>hangsúlynak</b>. A hangsúly a kiemelés legfontosabb eszköze. A magyar nyelvben a szó főhangsúlyos része az első szótag.</p>
<p class="tindent">Az <b>értelmi hangsúly</b> a tartalmilag, az információ szempontjából legfontosabb rész kiemelése.</p>
<p class="tindent">Az <b>érzelmi hangsúly</b> forrása valamilyen erősebb érzelem, például csodálkozás. Az érzelmi hangsúly eltér az értelmi hangsúlytól, ilyenkor akár egy közbülső szótag is hangsúlyt kaphat, például <i>termé<b>sze</b>tesen</i>, vagy egy hang meg is nyúlhat: <i>Jóóó!; Csacsisááág!</i></p>
<p class="tindent">A mondatban található <b>hangsúlytalan</b> elemeket kapcsolóívvel kötjük az előttük álló szóhoz. Ezek a szavak információ és nyelvi teljesség szempontjából szintén fontosak, azonban nem tartoznak a kiemelendő szavak közé.</p>
<div class="gback">
<ol><li>
<p>Emeljétek ki hangsúllyal a cselekvés helyét, idejét vagy eszközét a következő mondat értelmező felolvasásával!</p></li>
<p>Pista minden este telefonon küldött üzenetet Esztinek.</p>
<li>
<p>Emeld ki értelmi hangsúllyal a szerinted fontos elemeket!</p></li>
<p>Azt mondtam, hogy az órára készítsd el a leckét, és nem azt, hogy az órán.</p><li>
<p>Beszéljétek meg a megoldások különbségét, utána a munkafüzetben jelöljétek a mondatok hangsúlyát!</p></li>
<li>
<p>Olvasd fel a két egymás alatt látható mondatot a mellettük megadott jelentés szerint!</p>
</li>
<ul>
<li>
<p>Józsival egy irodában dolgozunk. (és nem egy üzletben)</p></li>
<li>
<p>Józsival egy irodában dolgozunk. (ugyanott)</p></li>
<li>
<p>A Bosnyák téri piacon kapható korai cseresznye. (már megvehető)</p></li>
<li>
<p>A Bosnyák téri piacon kapható korai cseresznye. (és nem a Lehel téren)</p></li></ul>
<li>
<p>Olvasd fel a következő mondatokat az utasításokban megadott különböző érzelmi hangsúlyokkal!</p></li>
<p>Kivinnéd a szemetet?</p>
<p>1. kérés; 2. szemrehányás, mert reggel már megbeszéltétek, mégsem vitted ki</p>
<p>Ezt hogy gondoltad?</p>
<p>1. érdeklődés; 2. felháborodás</p></ol></div>
<p class="sstitle">A hanglejtés és a szünet</p>
<div class="pback">
<ol><li>
<p>Gyűjtsetek kifejezéseket az emberi hang jellemzésére (pl. <i>rekedt hang, vékony hang</i>)! Mutassátok be őket!</p></li>
<li>
<p>Mondd el a <i>Holnap reggel nyolckor</i> mondatot úgy, hogy a közlés fejezzen ki haragot, félelmet, boldogságot, féltékenységet, szerelmet, büszkeséget, szomorúságot, elégedettséget, együttérzést! Társaid igyekezzenek kitalálni a beszédszándékot!</p></li></ol></div>
<p class="nom">A <b>hanglejtés</b> az egymás utáni hangok magasságának változását jelenti. Az érzelmi mozzanatok befolyásolják hangmagasságot: az öröm, csodálkozás kifejezésekor keletkező hang általában magasabb, a fájdalmat, bánatot tolmácsoló hang mélyebb.</p>
<p class="tindent">A hangmagasság leereszkedése a közölnivaló végét jelzi, a felemelése vagy szinten tartása pedig azt, hogy a mondanivalónak még nincs egészen vége.</p>
<p class="tindent">A magyar beszéd dallama alapvetően ereszkedő jellegű, a mondat végét ezzel jelezzük beszéd közben. Az eldöntendő kérdő mondat esetén azonban, például a Megcsinálod? kérdésben ez másképpen van, ennek hanglejtése emelkedő és a végén eső.</p>
<p class="tindent">A <b>szünetek</b> szerepe beszéd közben válik fontossá. A mondanivalót szünetek segítségével tagoljuk, a gondolati egységek határát szünetekkel érzékeltetjük. A gondolati egységek, a mondatok határán szüneteket tarthatunk. Szintén hosszabb szünet jelzi egy párbeszéd felolvasásakor, amikor változik a beszélő.</p>
<p class="tindent">Szünetek segítségével irányíthatjuk a hallgató figyelmét a lényeges részekre. Fontosabb gondolatok előtt ezért érdemes rövidebb előszünetet beiktatni.</p>
<br/>
<div class="gback">
<ol><li>
<p>Olvasd fel a következő mondatokat, szemléltetve a hanglejtés értelmező szerepét!</p></li>
<ul>
<li>
<p>Julcsi elment a könyvtárba.</p></li>
<li>
<p>Julcsi elment a könyvtárba?</p></li>
<li>
<p>Julcsi ment el a könyvtárba?</p></li>
<li>
<p>Julcsi, menj el a könyvtárba!</p></li>
<li>
<p>Menj, Julcsi!</p></li>
<li>
<p>Menj!</p></li></ul>
<li><p><i>a)</i> A kijelentő mondat és az eldöntendő kérdés közötti különbség érzékeltetésére is a hangunkat hívjuk segítségül. Melyiket milyen hanglejtéssel ejtitek? Rajzoljátok le a dallamvonalukat! Olvassátok fel a mondatpárokat!</p></li>
<p><i>b)</i> Találjatok ki két jelenetet, amelyben az alábbi mondatpárok mindkét tagja elhangzik!</p>
<table class="noborder">
  <tbody><tr>
    <td>Nem nyitott ajtót?</td>
    <td style="width: 100px;"/>
    <td>Nem nyitott ajtót.</td>
  </tr>
  <tr>
    <td>Ottó szereti a zenét?</td>
    <td style="width: 100px;"/>
    <td>Ottó szereti a zenét.</td>
  </tr>
  <tr>
    <td>Sikerült?</td>
    <td style="width: 100px;"/>
    <td>Sikerült.</td>
  </tr>
  <tr>
    <td>Kifizették a számlát?</td>
    <td style="width: 100px;"/>
    <td>Kifizették a számlát.</td>
  </tr>
  <tr>
    <td>Megvan?</td>
    <td style="width: 100px;"/>
    <td>Megvan.</td>
  </tr>
  <tr>
    <td>Ő?</td>
    <td style="width: 100px;"/>
    <td>Ő.</td>
  </tr>
</tbody></table>

<li><p>Találjatok ki mindennapos vitahelyzeteket, és játsszátok el őket! Figyeljetek a vita közben a hangsúlyra és az egyéb nem nyelvi jelekre!</p></li>
<p><i>Javasolt vitatémák:</i></p>
<ul><li>
<p>testvéreddel megbeszéled, hogy ezen a héten melyikőtök takarítson;</p></li>
<li>
<p>édesanyádat próbálod meggyőzni, hogy az általa kinézett táska helyett inkább a neked tetsző bőr hátizsákot vegyétek meg;</p></li>
<li>
<p>osztálytársaddal nem értesz egyet abban, hogy melyik együttes a legjobb <br/>
stb.</p></li></ul></ol></div>
<br/>
<p class="gradback">Oldd meg a munkafüzet feladatát! » 1.</p><br/>
<p class="stitle">Nem nyelvi jelek az írott szövegekben: a szöveg megformálása</p>
<div class="pback">
<ol><li>
<p id="toc_3">Figyeljétek meg, milyen eszközökkel emeli ki mondanivalójának legfontosabb elemeit a plakát!</p></li>
<img src="6.png" alt="" style="width:300px;"/>
<li>
<p>A Budapesti Állatkert honlapjának képét elemezve a kiemelés hasonló eszközeit figyelhetitek meg. Soroljátok fel, melyek ezek!</p></li>
<img src="7.png" alt="" style="width: 500px;"/>
<li>
<p>Végül egy gyerekeknek szóló irodalmi magazin egyik oldalpárjának felépítését mutatjuk be nektek. Keressétek meg, milyen eszközök irányítják a figyelmünket a lényeges elemek felé!</p></li>
<img src="8.png" alt="" style="width: 500px;"/>
<li><p>Próbáld ki, hogyan pásztázza végig a szemed a fenti oldalakat! Középen kezded a nézegetést? Fentről lefelé haladsz? Vessétek össze tapasztalataitokat!</p></li></ol></div>
<p class="nom">Az írott szöveg számtalan nem nyelvi jellel irányítja a figyelmünket. A szövegek befogadását megkönnyíti a megfelelő tagolás. A <b>margók</b>, a hasábokra tördelés és az egységeket elválasztó üres helyek, „szünetek” is mind ezt a célt szolgálják.</p>
<p class="tindent">A szöveg egy-egy gondolatsorát külön <b>bekezdés</b>ként közöljük. A bekezdés tehát látható formában is megjeleníti a tartalmi váltásokat.</p>
<p class="tindent">A <b>betűtípus</b> kiválasztása szintén segítheti a szöveg befogadását. Az olvashatóbb vagy díszesebb betűk mind-mind ennek szolgálatában állnak.</p>
<p class="tindent">Azonnal szembetűnik az is, hogy egy adott információ <b>hol helyezkedik el</b> az oldalon. Az oldal közepe kiemelt terület. Mivel fentről lefelé és balról jobbra haladva olvasunk, az oldalak felső sávja hagyományosan szintén a kiemelés, a főcímek helye.</p>
<p class="tindent">Egy-egy oldalon különös jelentőséget kaphat egy-egy <b>kép</b>, legyen az akár fotó, akár pedig rajz vagy szemléltető ábra. Az elektronikus szövegekben ugyanígy jelentősek lehetnek az emotikonok és a matricák is.</p>
<p class="tindent">A <b>tankönyvi szöveget</b> is számos nem nyelvi jel egészíti ki. A szöveg elrendezése és tagolása segíti a szövegrészek felismerését. Az új bekezdések új tar&gt;talmi egységeket jeleznek. Az eltérő betűméret azt mutatja, hogy mi a megtanulandó és mi a kiegészítő ismeret a tankönyvben. A főcímet és az alcímet is eltérő betűmérettel szokás jelölni. A félkövér betűtípussal a kulcsszavakat, fontos tudnivalókat emelik ki a szövegben. A kiemelésnek más eszközei is lehetnek, például az aláhúzás, a keret, a szín, a színes háttér. A szöveghez gyakran táblázatok, ábrák is tartoznak. Fontos a képaláírásokat is elolvasni, és megkeresni a kapcsolatot a kép és a szöveg között. A szövegben különféle képes jelek, azaz piktogramok is segítik a tájékozódást.</p>
<div class="gback">
<ol><li>
<p>Mondd el a véleményedet a plakáton használt betűformákról!</p></li>
<img src="main-19.jpg" alt="" style="width: 500px;"/>
<li><p>Hasonlítsd össze a beszédet és az írást abból a szempontból, hogy melyik gazdagabb nem nyelvi jelekben!</p></li>

<table class="noborder">
  <tbody><tr>
    <td colspan="3" style="text-align: center;"><b>NEM NYELVI JELEK</b></td>
  </tr>
  <tr>
   <td><b>A szóbeli kommunikációban</b></td>
   <td style="width: 50px;"/>
   <td><b>Az írásbeli kommunikációban</b></td>
  </tr>
  <tr>
    <td><ul><li>
<p>a hangjelek</p></li>
<li>
<p>a tekintet</p></li>
<li>
<p>az arcjáték</p></li>
<li>
<p>a taglejtés</p></li>
<li>
<p>a testtartás</p></li>
<li>
<p>a térköz</p></li>
<li>
<p>az emblémák</p></li>
<li>
<p>a csend</p></li></ul></td>
    <td/>
    <td style="vertical-align: top;"><ul><li>
<p>a margó</p></li>
<li>
<p>a bekezdés</p></li>
<li>
<p>a sorok</p></li>
<li>
<p>a betűtípus, a szövegkiemelés</p></li>
<li>
<p>a színek</p></li>
<li>
<p>egyéb (pl. emotikonok)</p></li></ul></td>
  </tr>
  
</tbody></table>
</ol></div>
<br/>
<p class="gradback">Oldd meg a munkafüzet feladatait! » 1–2.</p>
<br/>
<p class="stitle">Az internetes kommunikáció</p>
<div class="pback">
<ol><li>
<p>Vessétek össze az alábbi két szócikket! Döntsétek el, melyik tartalmaz hiteles és melyik nem hiteles információt! Gyűjtsétek össze azokat a szempontokat, amelyek alapján döntést tudtok hozni egy információ(halmaz) hitelességéről!</p></li>

<p><b>1. szócikk részlete</b></p>
<div class="wback">
<p class="bbord"><b>Tarhonya</b></p>
<p><b>A Wikipédiából, a szabad enciklopédiából</b></p>
<p>A tarhonya vagy reszelt tészta egy magyar száraztésztaféle. Tarhonyából készült a „pergelt leves”, a laktató régi paraszt- vagy pásztorétel. A tarhonya hungarikum.</p>
<p>A tarhonyarosta hálójának két különböző szitaszövet sűrűségű négyszögletes lyukain átmorzsolt, gömbölygetett tésztát tarhonya néven csak 1788-ban és az azt követő években írták le először, mégpedig verses művekben. Az elődök a középkori apró tésztaformák voltak. Elkészítése igen munkaigényes, később ezért foglalta el a helyét a reszelt tészta. Legjelentősebb az alföldi parasztok táplálkozásában volt öregtarhonya, keménytarhonya, sűrűtarhonya, pirított tarhonya formájában.</p>
<p>Az étel eredetije feltehetőleg Perzsiából származik, török közvetítéssel. Neve is a perzsa eredetű oszmán-török „tarchana” szóból ered, ami búzalisztből aludttej hozzáadásával készült tésztát jelent. Magyarországon általánosan az Alföldön terjedt el, mint az egyik leggyakoribb száraztészta.</p>
<img src="9.png" alt="" style="width: 250px;"/>
</div>


<p><b>2. szócikk részlete (Unciklopédia)</b></p>
<div class="wback">
<p class="bbord"><b>Tarhonya</b></p>
<p>A tarhonya apró, ámde annál kopaszabb, szinte mindenhol előforduló természetesen apró a sárga és a barna színárnyalat között megtalálható, nagyon lassan mozgó kis apró pöttynek látszó darabka. Gyakran úszik marhaperkeltben (egyesek már pörköltben is látták, de ez csak annyira bizonyított, mint a Jeti lábgombája), ebből is látható, hogy kifejezetten sportos. Alapvetően nem veszélyes, de ha tányér sarkába szorítják akkor támad. Csípése halálos is lehet, de a gyomorsav és a nyál semlegesíti.</p>
<img src="main-21.jpg" alt="" style="width: 150px;"/>
<p class="bbord"><b>Tarhonya állat</b></p>
<p>Mint köztudott a tarhonya a ma is Magyarországon őshonos Tarhonya állatból (latin neve: Honus Clavus Tarhus Hungaricus) fejlődött ki hosszú évek során. Az evolúciós fejlődési szakaszokat nagy lépésekben átugorva a fejlődés egy hihetetlen példájának szemtanúja lehetett az emberiség, amikor az élő állatból hirtelen élettelené vált. A szkeptikus tudósok csoportjának állítása szerint a tarhonyaföldeken elültetett tarhonyaállat bimbózásának beporzása után jött létre a mai tarhonya végleges formája. Ősi ellensége a ma már csak egy kicsit kihaltnak hitt harcicickány.</p></div>
<li>
<p>Az internetes szövegek szintén értelmezhetők a kommunikációról tanultak szerint. A feladónak ott is célja van, és e célnak megfelelően állítja össze és küldi el a címzetthez az üzenetét. Párosítsd össze a következő internetes szövegeket azzal a céllal, amely szerinted a feladót vezette! Előfordulhat, hogy egy-egy szöveggel több cél is kapcsolatba hozható. Döntésedet indokold!</p></li>
<table>
  <tbody><tr>
    <td><p class="wrback"><b>meggyőzés</b></p></td>
    <td style="width: 30px;"/>
    <td><p class="wrback"><b>tájékoztatás</b></p></td>
    <td style="width: 30px;"/>
    <td><p class="wrback"><b>szórakoztatás</b></p></td>
    <td style="width: 30px;"/>
    <td><p class="wrback"><b>eladás</b></p></td>
  </tr>
</tbody></table>
<div class="wback">
<p class="bt bbord title">Egészség, mozgás, élmény – kalandpark</p>
<img src="main-22.jpg" alt="" style="width: 300px;"/>
<p><b>Kalandpark mindenkinek</b></p>
<p>Az ország legnagyobb kalandparkja 2019 tavaszán nyitotta meg kapuit. Az Egészség, mozgás, élmény elnevezésű kalandpark Budapesthez közel, a hegyekben található. A kalandpark változatos pályákkal várja a gyerekeket, felnőtteket, családokat. A különböző nehézségű feladatok remek szórakozást, maradandó élményeket nyújtanak: kötélpályák, mászófal, sportpályák, medence, szauna várja a kalandozni, pihenni és játszani vágyókat.</p>
<p class="rbback title">Gyűjtsetek élményeket, jó szórakozást!</p>
</div>
<br/>
<div class="wback">
<p class="bbord"><b style="font-size: 25px;">Pénztár előtt</b></p>
<img src="main-23.jpg" alt="" style="width: 250px;"/>
<p>Ide szinte minden üzletben kihelyeznek kisebb-nagyobb értékű apróságokat, gyakran olyan termékeket, amelyeket egyébként nem jutna eszünkbe megvásárolni, azonban a sorban állás alatti unalmas percek gyakran rábírnak minket arra, hogy bedobjunk még ezt-azt a kosárba. Sőt, ők inkább beesnek az utolsó pillanat előtti vásárlás, vásároltatás csapdájába. Természetesen itt is javarészt egészségtelen rágót, cukorkát, csokit találunk. Ezzel a trükkel egy közepes méretű és forgalmú bevásárlóközpont akár napi több százezer forintnyi terméket is eladhat a pénztár mellől.</p></div>
<li>
<p>Biztosan hallottátok már a következő kifejezéseket: <i>spam</i> (kiejtése: szpem, jelentése: kéretlen hirdetés vagy felhívás), <i>fake news</i> vagy <i>hoax</i> (ejtése: féik njúz, hoax, az álhír különböző formái), <i>troll</i>. Magyarázzátok meg, mit jelentenek!</p></li><br/>
</ol></div>
<p class="nom">Az internet megjelenése és elterjedése alapvetően változtatta meg az információhoz való viszonyunkat. Egyrészt sokkal gyorsabban és könnyebben tudunk <b>információhoz jutni</b>, mint korábban. Néhány kattintás vagy koppintás, és a szükséges tudás máris a kezünk ügyében van. Másrészt nem csupán fogyasztói, hanem <b>létrehozói</b> is lettünk a szövegeknek. Míg korábban könyvkiadók munkatársai ellenőrizték, pontosították, hivatkozással látták el a könyveikben közzétett információt, most az elérhető információ jelentős részét a fogyasztók maguk hozzák létre, teszik közzé a közösségi oldalakon, küldik el egymásnak a legkülönbözőbb platformokon. Az is előfordul, hogy szándékosan hamis információt hoz létre vagy továbbít valaki. Ezt nevezzük álhírnek. Az álhírt terjesztő célja, hogy megnövelje egy oldal forgalmát, vagy rontsa ellenfele hitelét. Fontos tehát mindig feltenni magunknak a kérdést, hogy mennyire megbízható az információ, amivel találkoztunk.</p>
<p class="tindent">Egy információ hitelességét úgy tudjuk ellenőrizni, hogy összevetjük egyéb, biztosan megbízható <b>forrásokkal</b>. Ha az első feladat tarhonya szócikkeit illetően kétségeid vannak, érdemes egy kicsit nyomoznod lexikonokban, szakportálokon. A magyar nyelv értelmező szótárában például ezt olvassuk a tarhonya címszó alatt:</p>
<img src="10.png"/>

<p class="tindent">Így tehát biztosak lehetünk benne, hogy az első szöveg a hiteles. De ezt támasztja alá az is, ha rákeresünk a „tarhonyaállat” neveként megjelölt <i>Honus Clavus Tarhus Hungaricus</i> latin kifejezésre. Kiderül, hogy ezen az egy szócikken kívül sehol sem találunk róla további információt.</p>
<p class="tindent">Ha még mindig kétségünk volna, megállapíthatjuk, hogy az első szöveg pontosan idézi a <b>forrás</b>ait. A kis kék számokra rákattintva lábjegyzetben olvashatjuk el, honnan származik az adott információ. Figyeld meg, hogy a második szöveg ilyen <b>hivatkozás</b>okat sem tartalmaz.</p>
<p class="tindent">A hitelesség kérdése mellett a másik fontos szempont még a <b>feladó célja</b>. Nem mindegy ugyanis, hogy valaki csupán megosztja velünk egy csokoládét érintő fogyasztói élményét, vagy fizetést kap azért, hogy pozitív véleményét személyes posztokban tegye közzé egy közösségi oldalon. Ez nem jelenti azt, hogy a csoki ettől már nem is finom, csupán azt, hogy reklámmal állunk szemben. Méghozzá olyan reklámmal, amely nem szeretne reklámnak látszani.</p>
<p class="tindent">Ugyanígy fontos észrevenni azt is, ha valamiről meg akarnak győzni minket. Ekkor egyetlen teendőnk van: alaposan mérlegelni a feladó érveinek súlyát. Ha a bizonyítékai helytállók, ellenőrizhetők, még az is lehet, hogy meggyőz minket álláspontjáról. Fontos, hogy tudatában legyünk annak, hogy az ő célja a meggyőzés, mert csak így tudunk megfelelően reagálni rá.</p>
<p class="tindent">Vannak azonban ennél károsabb jelenségek is az internetes kommunikáció világában, és ezek ellen célszerű védekeznünk. Ilyenek a <b>lánclevelek</b> vagy hoaxok, és a <b>spamek</b>, azaz kéretlenül küldött, gyakran ártalmas linkeket tartalmazó levelek. A lánclevélben a feladó arra kér minket, hogy küldjük tovább az üzenetet az ismerőseinknek. Ezért jutalmat vagy nyereményt ígér, vagy azzal kecsegtet, hogy másvalakin segíthetünk. Az ilyen levelek legtöbbször hamisak, és ezt könnyen ellenőrizhetjük is, ha elkezdünk kutatni a levélben található személynevek, cégek stb. után. Fontos, hogy ne kattintsunk rá az ilyen levelek linkjeire és csatolt fájljaira, mert azok gyakran nem azok, aminek látszanak. Ha óvatosan föléjük visszük az egeret, meglátjuk, hova mutatnak ténylegesen.</p>
<img src="11.png" style="width: 300px;"/>
<p class="tindent">Végül olyan is előfordul, hogy valakinek kifejezetten a zavarkeltés, bántás, rombolás a célja. Ezt nevezzük trollkodásnak, aki pedig ezt rendszeresen űzi, az az internetes nyelvhasználat szerint <b>troll</b>. Biztos te is tapasztaltál már olyat, hogy valaki a témától független, gyakran az eredeti feladót sértő, személyeskedő megjegyzéseket tesz. Ilyenkor nem érdemes megvitatni vele az állítások valóságtartalmát, annál kevésbé, mert a célja gyakran éppen ez: a figyelmet önmagára fordítani. Ha a helyzet nem túl durva, a legjobb tudomást sem venni róla (akkor a célja nem teljesül, hisz senki sem figyel rá), de ha nagyon bántóak a megjegyzések, meg is lehet fosztani az illetőt a hozzáfűzés, a kom-mentelés jogától. Ha pedig törvénybe ütköző vagy mások személyiségi jogait sértő megjegyzésekket találkozol, azokat érdemes jelenteni az adott közösségi oldal vagy szolgáltatás üzemeltetőjének. Jó, ha ebben tanácsot, segítséget kérsz szüleidtől vagy tanáraidtól.</p>
<div class="gback">
<ol><li>
<p>Hogyan ellenőrizzük egy információ hitelességét?</p></li>
<li>
<p>Hogyan állapítod meg, hogy egy internetes szöveg célja a tájékoztatás, a szórakoztatás, a reklám vagy a meggyőzés?</p></li>
<li>
<p>Mi a teendő, ha lánclevelet vagy spam üzenetet kapsz?</p></li>
<li>
<p>Mit tanácsolnál Esztinek, aki az utóbbi hetekben többször is volt trollok célpontja, mit tegyen?</p></li></ol></div><br/>
<p class="gradback">Oldd meg a munkafüzet feladatait! » 1–4.</p><br/>
<p class="sstitle">Sajtótermékek</p>
<div class="pback">
<p id="toc_4">1. Keress minél többféle újságot otthon vagy a könyvtárban! Figyeld meg az újságok címlapjait, és találd ki a választ a következő kérdésekre!</p>
<ul>
<li>
<p>Mi az újság témája?</p></li>
<li>
<p>Mit gondolsz, kik olvasták legszívesebben ezt az újságot?</p></li>
<li>
<p>Milyen a címlapon a képek és szöveges tartalmak aránya?</p></li>
<li>
<p>Neked mi tetszik benne?</p></li></ul></div>
<p class="nom">A <b>sajtótermékeknek</b> több fajtáját különítjük el aszerint, hogy milyen gyakran jelennek meg, és mi a közlésük célja. Így elkülöníthetünk napilapokat, hetilapokat és folyóiratokat.</p>
<p class="tindent">A <b>napilap</b>ok többsége a hét minden napján megjelenik. A politika, a gazdaság, a kultúra, a közlekedés, a mindennapi élet, a sport eseményeiről tudósít, többnyire általános és friss híreket közöl hitelesen. Az olvasót egy-egy cikk elolvasásában az írás címe is befolyásolja. Ezért fontos, hogy az újságíró minél kifejezőbb, minél érdekesebb címet válasszon. A figyelemfelkeltés a célja annak is, ha egy cikknek több címet is adnak.</p>
<p class="tindent">A napilapokban a hírek, a cikkek valamilyen téma szerint csoportosítva, azaz <b>rovat</b>okba rendezve szerepelnek.</p>
<p class="tindent">A <b>hetilap</b>ok hetente, esetleg kéthetente jelennek meg. Nem a napi friss hírek bemutatása a céljuk, hanem az áttekintőbb és alaposabb elemzés. A bemutatott témát, eseményt részletesebben írják le, több képet, illusztrációt alkalmaznak, mint a napilapok. A hetilapok általában a hasonló érdeklődésűek számára készülnek.</p>
<p class="tindent">A <b>folyóirat</b>ok (idegen szóval: periodikák) havonta, kéthavonta vagy negyedévente jelennek meg. Többnyire kisebb szakmai közösséghez szólnak. Egy-egy tudományterület kutatási témáit, eredményeit mutatják be hosszabb és részletesebb írásokban. A folyóiratok – a művészeti témájúak kivételével – ritkán közölnek képeket, rajzokat.</p>
<p class="tindent">Ma már az újságok közül sok az interneten jelenik meg. A nyomtatott újságok közül több a könyvtárakban megtalálható.</p>
<p class="dbback">A sajtótermékek megjelenhetnek nyomtatott és internetes formában. Fajtáik: <b>napilapok, hetilapok és folyóiratok</b>. Az újságok célja: tájékoztatás a legfrissebb, legérdekesebb hírekről, eseményekről; szórakoztatás; a tudomány eredményeinek bemutatása.</p><br/>
<p class="gradback">Oldd meg a munkafüzet feladatait! » 1–5.</p><br/>
<p><b>Mi újság?</b></p>
<p class="nom"><img src="question.png" class="que"/>Az újság története az ókori Rómáig nyúlik vissza. Akkor még kézzel sokszorosították a fontos híreket, eseményeket, új rendeleteket, egy-egy lapra vagy lapokra írták őket. Innen a (napi-, heti-, havi)lap szavunk is az újságra. Ezek a kiadványok rendszeresen, bizonyos időszakonként jelentek meg, ezért már újságnak tekinthetjük őket.</p>
<p class="tindent">Az első nyomtatott újság Európában a 16. század közepén bukkant fel Velencében, és 1 gazetta volt az ára. Így idővel a pénz neve lett az újság elnevezése is, először olaszul: gazzet-ta [gádzéta], majd rengeteg más nyelven is (például angolul gazette [gözet], németül Gazette [gácéte], oroszul газета [gázétá]).</p>
<p class="tindent">Magyarországon először német és latin nyelven jelentek meg a híreket tartalmazó lapok, a hírlapok vagy röviden: lapok. Az első magyar nyelvű újság a Magyar Hírmondó volt (1780). Kossuth Lajos indította útjára jó hatvan évvel később a Pesti Hírlapot (1841). Az újság szavunk az új melléknévből származik. Az újság szó eredetileg azt jelentette, hogy újdonság.</p>
<p class="sstitle">ÉRTEM A SZÖVEGET</p>
<p class="sstitle">Az internetes szövegek</p>
<p id="toc_5">Hétköznapi tevékenységeitek során, ilyen például a tanulás is, nagyon sokszor használjátok az internetet. Az interneten szövegek és képek sokasága található. Ugyanakkor a közösségi médiában, egyes szolgáltatások használatakor ti magatok is „tartalomgyártóvá” válhattok. Ilyenkor pedig könnyen védtelenek lehettek, ha nem vagytok elővigyázatosak az adataitok megosztásában. Nagyon kell arra figyelnetek, hogy mit, mennyit és hogyan mutattok meg magatokról az internet különböző felületein.</p>
<div class="pback">
<ol><li>
<p>Hallottatok már a Biztonságos böngészés című programról? Ha igen, mit tudtok róla? Ha nem, akkor vajon miért jött létre, miben segít?</p></li>
<li>
<p>a) Tanulmányozzátok a program gyerekeknek szóló ismertetőjét! b) Olvassátok fel a számotokra legérdekesebb részt a szövegből!</p></li>

<table class="gbord" style="border-collapse: collapse;">
  <tbody><tr>
    <td colspan="3" class="lgback title" style="text-align:center;">Ajánlás gyerekeknek</td>
  </tr>
  <tr>
    <td><img src="main-25.jpg" alt="" style="width: 40px;"/><span style="color: rgb(167, 167, 167)">ÁLTALÁNOS SZABÁLYOK</span></td>
    <td/>
    <td><img src="main-26.jpg" alt="" style="width: 40px;"/><span style="color: rgb(167, 167, 167)">CHAT</span></td>
  </tr>
  <tr>
    <td><ul><li>
<p>A számítógépet, amelyre bejelentkeztél, soha ne hagyd magára, mert bárki a Te nevedben küldhet leveleket, a nevedben léphet be oldalakra, és megszerezheti személyes titkaidat is!</p></li>
<li>
<p>Bármely oldalnál, programnál a lehető legkevesebb adatot add meg magadról: inkább csak a keresztnevedet, még inkább a becenevedet használd!</p></li>
<li>
<p>Célszerű megelőzni a zaklató mobilhívásokat is: légy óvatos, a mobilszámod se add meg bárkinek!</p></li>
<li>
<p>A családodra, ismerőseidre vonatkozó információk átadásával is vigyázz: csak a jól ismert személynek mesélj ezekről, az internetről ismerteknek soha!</p></li>
<li>
<p>Ne használj és ne küldj se magadról, se az ismerőseidről kihívó (pl. fürdőruhás) képeket!</p></li>
<li>
<p>Az internetes vásárlásnál, de a magukat ingyen kínáló szolgáltatásoknál is légy óvatos: előbbieknél a bankkártyaszám megadása, utóbbiaknál a kért szolgáltatással (pl. csengőhang) együtt települő, beférkőző kémprogram, vírus lehet veszélyes!</p></li>
<li>
<p>Ha vezeték nélküli rendszert használsz otthon, a készülék minden elemét kapcsold ki, ha befejezted a netezést, nehogy azokhoz más személy hozzáférhessen, és azt törvénytelenül, a Ti számlátokra, a Ti adataitok között kutatva felhasználhassa!</p></li>
<li>
<p> Ne higgy el feltétlenül mindent, amit az interneten találsz: bátran beszéld meg a szüleiddel, tanáraiddal, barátaiddal az ott látott, olvasott tartalmakat!</p></li>
<li>
<p>Soha ne jelöld be a jelszó megjegyzését!</p></li></ul></td>
    <td/>
    <td style="vertical-align: top;"><ul><li>
<p>Az elérhetőségedet (telefonszámot, lakcímet) soha ne add meg idegennek!</p></li>
<li>
<p>Ha valaki durván beszél veled, erőszakoskodik, fenyeget, zárd be azonnal a beszélgetést, ne menj bele semmilyen vitába!</p></li>
<li>
<p>Ne hagyd a számítógépedet őrizetlenül, amikor nyilvános chatre vagy bejelentkezve!</p></li>
<li>
<p>Személyes kérdésekre lehetőleg ne válaszolj!</p></li>
<li>
<p>Találkozót, randit csak akkor egyeztess, ha szüleid, tanáraid is tudnak róla, és valaki el tud kísérni!</p></li>
<li>
<p>Soha ne engedd, hogy zsaroljanak, ne hidd el, hogy csak akkor vagy igazán bátor, ha megteszed, amire egy idegen kér (pl. hogy küldd el a fényképedet vagy az elérhetőségedet)!</p></li>
<li>
<p>Ha egy ismerőssel beszélgetsz, de gyanús lesz, hogy esetleg más használja a nevét, győződj meg róla, hogy valóban az ismerősöd-e: tegyél fel olyan kérdést, amelyre csak ketten tudjátok a választ, és ha kiderül a csalás, azonnal hívd fel az ismerősöd figyelmét a visszaélésre!</p></li>
<li>
<p>Ha valaki ismerősödre hivatkozva hív meg egy bulira vagy randira, mindenképpen kérdezd meg az említett ismerősödet, hogy tud-e a dologról!</p></li>
<li>
<p>A bankkártyád számát, jelszavadat soha ne add meg senkinek!</p></li>
<li>
<p>Az e-mail-fiókod jelszavát soha ne add meg senkinek!</p></li>
<li>
<p>Ne feledd: a rendőrség munkatársai soha nem keresnek chaten!</p></li></ul></td>
  </tr>
</tbody></table>
<br/>
<table class="gbord" style="border-collapse: collapse;">
  <tbody><tr>
    <td colspan="3" class="lgback title" style="text-align:center;">Ajánlás gyerekeknek</td>
  </tr>
  <tr>
    <td><img src="reg.png" alt="" style="width: 40px;"/><span style="color: rgb(167, 167, 167)" class="title">REGISZTRÁCIÓ</span></td>
    <td/>
    <td><img src="tars.png" alt="" style="width: 40px;"/><span style="color: rgb(167, 167, 167)" class="title">TÁRSASÁGI OLDALAK</span></td>
  </tr>
  <tr>
    <td><ul>
    <li>Egyeztess szüleiddel, tanáraiddal, mielőtt bármilyen oldalon regisztrálnál!</li>
<li>Csak a feltétlenül szükséges mezőket töltsd ki!
</li><li>Minél személytelenebb elérhetőséget adj meg
(sorrend: semmit, ha mégis muszáj, akkor csak
e-mail-címet, mobiltelefonszámot)!</li>
<li>Játékoknál, sorsolásokhoz, hírlevélhez használj
egy külön e-mail-címet, amelyet levelezésre nem is
használsz egyáltalán!</li></ul></td>
    <td/>
    <td style="vertical-align: top;"><ul><li>
<p>Ne tegyél fel magadról kihívó képet!</p></li>
<li>
<p>Ne jelölj meg olyanokat, akiket csak látásból vagy a chatről ismersz!</p></li>
<li>
<p>Az elérhetőségeknél a lehető legkevesebb személyes információt add meg!</p></li></ul></td>
  </tr>
  <tr>
    <td><img src="em.png" alt="" style="width: 40px;"/><span style="color: rgb(167, 167, 167)" class="title">EMAIL</span></td>
    <td/>
    <td><img src="for.png" alt="" style="width: 40px;"/><span style="color: rgb(167, 167, 167)" class="title">FÓRUMOK</span></td>
  </tr>
  <tr>
    <td rowspan="3" style="vertical-align: top;"><ul><li>
<p>Az ismeretlen feladótól érkező levelet soha ne nyisd meg, nyugodtan töröld ki!</p></li>
<li>
<p>A bankoktól kapott levelekre ne válaszolj, ha kérnek adatokat, ne add meg, inkább személyesen intézd el a bankodnál!</p></li>
<li>
<p>Levélben se add meg elérhetőségeidet!</p></li>
<li>
<p>Ne tegyél fel magadról kihívó képet!</p></li>
<li>
<p>Ne jelölj meg olyanokat, akiket csak látásból vagy a chatről ismersz!</p></li>
<li>
<p>Az elérhetőségeknél a lehető legkevesebb személyes információt add meg!</p></li></ul></td>
    <td/>
    <td style="vertical-align: top;"><ul><li>
<p>A személyes adataidat soha ne add meg!</p></li>
<li>
<p>Személyes, veszélyes vagy törvénysértő tartalmat ne tegyél közzé!</p></li></ul></td>
  </tr>
  <tr>
    <td/>
    <td><img src="bank.png" alt="" style="width: 40px;"/><span style="color: rgb(167, 167, 167)" class="title">INTERNETES FIZETÉS,
NETBANK
</span></td>
  </tr>
  <tr>
    <td/>
    <td><ul><li>
<p>Mindig győződj meg arról, hogy a netbankos vagy fizetős oldal valódi-e, és valóban az a cég az üzemeltetője, akinek fizetni, utalni akarsz!</p></li>
<li>
<p>A jelszót, az ellenőrző szót soha ne áruld el másnak, és lehetőleg ne a tárcádban, a mobiltelefonodon vagy a táskádban őrizd!</p></li>
<li>
<p>A bankszámlaszámodat, kártyaszámodat soha ne add meg olyan mezőbe, ahol ezt nem kérik (nincs csillaggal jelölve)!</p></li>
<li>
<p>Ha bizonytalan vagy a dolgodban, mindig kérj segítséget szüleidtől, tanáraidtól!</p></li></ul></td>
  </tr>
</tbody></table>
<p style="text-align: right;">(Forrás: http://biztonsagosbongeszes.hu/hu/)</p>
<li>
<p>Olvassátok el, hogy az alábbi gyerekek hogyan használták az internetet! Döntsétek el az előző feladat szövege alapján, hogy helyesen vagy helytelenül cselekedtek-e! Válaszaitokat mindig indokoljátok a szövegből vett idézetekkel!</p></li>
<table border="1" class="wbord" style="text-align: center; border-collapse: collapse;">
<tbody><tr class="btback"><td>
<p>Ki?</p></td><td>
<p>Mit csinált?</p></td><td>
<p>Helyes</p></td><td>
<p>Helytelen</p></td></tr>
<tr class="lbtback"><td>
<p>Peti</p></td><td>
<p>A bankja e-mailen kérte a jelszavát, bankkártyája számát, de nem írta meg nekik.</p></td><td>
<p><img src="qu.png" style="width: 20px;"/></p></td><td>
<p><img src="qu.png" style="width: 20px;"/></p></td></tr>
<tr class="lbtback"><td>
<p>Móni</p></td><td>
<p>Furcsa levelet kapott az iskola nevében. Ezt megmutatta az osztályfőnökének.</p></td><td>
<p><img src="qu.png" style="width: 20px;"/></p></td><td>
<p><img src="qu.png" style="width: 20px;"/></p></td></tr>
<tr class="lbtback"><td>
<p>Zóra</p></td><td>
<p>Hogy ne kelljen a jelszavát megjegyeznie, bejelölte a banknál a jelszó megjegyzését.</p></td><td>
<p><img src="qu.png" style="width: 20px;"/></p></td><td>
<p><img src="qu.png" style="width: 20px;"/></p></td></tr>
<tr class="lbtback"><td>
<p>Virág</p></td><td>
<p>Olyan fiúval fog holnap este találkozni, akivel az interneten ismerkedett meg.</p></td><td>
<p><img src="qu.png" style="width: 20px;"/></p></td><td>
<p><img src="qu.png" style="width: 20px;"/></p></td></tr>
<tr class="lbtback"><td>
<p>Tamás</p></td><td>
<p>Éjjel-nappal be van kapcsolva a számítógépe online.</p></td><td>
<p><img src="qu.png" style="width: 20px;"/></p></td><td>
<p><img src="qu.png" style="width: 20px;"/></p></td></tr>
</tbody></table>

</ol></div>
</body></html>