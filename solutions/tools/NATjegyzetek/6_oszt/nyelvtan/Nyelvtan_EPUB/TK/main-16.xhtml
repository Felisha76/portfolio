<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">19. A számnév helyesírása és helyes használata</h3>

<div class="greenbox">
<h4 class="calibre9 bluetext">Gondolatébresztő</h4>
<p class="calibre2">Írj le a füzetedbe egy-egy, legalább négy jegyből álló tő- és sorszámnevet számmal, majd betűvel! Óra végén ellenőrizd, hogy helyesen írtad-e!</p>
</div>
<div class="calibre1"><div class="calibre1">
<p class="calibre2"></p></div>
</div>
<purplecontainer>Dóri naplója</purplecontainer>
<p class="calibre2"><i>Dömötör továbbra is vigasztalhatatlan a papagáj miatt. Amióta véget ért a szerelem Mir-tillel, megint utál iskolába járni. Akárcsak elsős korában. Emlékszem az első napra, szeptember 1-jére. Igaz, korábban gyakran járt már az iskolában, például 2019 júniusában, az évzárón, azon a napon mégis alig akarta elengedni anya kezét. Pedig mi, ötödikesek adtuk a műsort! Szerintem a hatvan ötödikes közül Danival mi izgultunk és készültünk a legjobban, mert mindkettőnk kistesója egyszerre kezdte az iskolát. Az osztállyal közösen készítettük el mind a húsz darab baglyos kitűzőt az 1. b-nek. (Nekem úgy tűnt, legalább húszezer baglyot vágtunk ki!) Az évnyitó után Döme is hosszan búcsúzott anyától, akárcsak Miklós, mielőtt Budára indult. A harmadik óra után Danival lementünk megnézni Nórit és Dömét. Döme azonnal kijelentette, hogy ő már eleget járt iskolába, és most rögtön menjünk haza. Nagy nehezen aztán megértette, hogy anya majd csak 1 óra után jön érte, azt meg nem is mertem neki mondani, hogy később meg majd csak 4 órakor mehet haza. Úgysem értette volna! Otthon a vacsoránál aztán apa is felidézte az iskolában töltött első napját, ami 1985. szeptember 1-jén volt. Ő az 1. a-ba járt, de ők harmincöten voltak egy osztályban, mert a 80-as években több gyerek született, mint a 90-es évek végén vagy 2000-ben. Érdekes, arra eddig nem is gondoltam, hogy az ezredforduló után születtem, így én már a 21. század embere vagyok! Bár nagyon jó fejek a szüleim, mostanában egyre gyakrabban érzem, hogy egy egész évszázad választ el minket egymástól. És tényleg!</i></p>

<p class="calibre2"><num>1.</num> Diktáljatok padtársatokkal egymásnak számneveket Dóri naplójából! Kinek sikerül hibátlanul leírni őket?</p>
<p class="calibre2">Nem könnyű helyesen használnunk a számokat, és még nehezebb helyesen írnunk őket, ha betűvel akarjuk ezt tenni. Márpedig sok esetben kénytelenek vagyunk betűket használni, mert például egy irodalmi dolgozatban ugyancsak furcsán mutatnak a számjegyek. Például nem szép, ha ezt írod: „Jancsi 3 ellenséggel találkozott az útján.” Ezért szükséges, hogy alaposan megtanuld ezt a tananyagrészt.</p>
<p class="calibre2">– A <b>számokat</b> általában akkor írjuk le <b>betűvel</b>,</p>
<p class="calibre2">– amikor egy folyamatos szövegben rövid szóval kimondható számok szerepelnek, pl.: <i>öt, tíz, húszmillió</i>;</p>
<p class="calibre2">– ha a számhoz toldalékot kapcsolunk, pl.: <i>tizenötöt, hárman</i>;</p>
<p class="calibre2">– ha összetett szóban szerepelnek, pl.: <i>százféle, harmadmagával, kéthetenként</i>.</p>
<p class="calibre2">– A <b>határozatlan</b> és <b>a határozott számnevek kapcsolatát különírjuk</b>. Pl.: <i>sok ezer, pár millió, néhány száz, több milliárd</i>.</p>
<p class="calibre2">– Ha <b>törtszámnév előtt tőszámnév</b> áll, a szókapcsolatot különírjuk, pl. <i>két harmad, négy heted</i>. Amikor a tőszámnév és a törtszámnév együtt kapcsolódik egy másik szóhoz, akkor viszont a két számnevet már egybeírjuk, pl.: <i>háromnegyed hat, öthatod rész.</i></p>
<p class="calibre2">– A betűvel írt tőszámneveket <b>kétezerig egybeírjuk</b>: <i>kilencszázhárom, ezerki-lencszázkilencvenkilenc</i>. Kétezren felül <b>kötőjelet</b> írunk a számnevekben a helyi érték szerinti hármas tagolásnak megfelelően: <i>kétezer-egy, négymillió-ötszáztizennégyezer-háromszázötvenegy</i>. Kivételek ez alól az évszámok.</p>
<p class="calibre2">– A számmal írt <b>sorszámnevek után pontot</b> teszünk: <i>6. osztályos vagyok, 24. a naplóban, 3. a tornasorban.</i> A sorszámnevek toldalékos alakjában is pontot írunk: <i>6.-os koromban, 24.-ként, a 3.-on</i>.</p>
<p class="calibre2">– A <b>keltezés</b>ben az évszám, a számmal írt hónap és a nap sorszámnevek, ezért utánuk pontot teszünk. Pl.: <i>2019. 10. 6.; 2021. XI. 16.</i> Ugyanakkor nem teszünk pontot az évet vagy a napot jelölő sorszámnevek után, ha toldalékot kapcsolunk hozzájuk. A pontot a kötőjel helyettesíti. Pl.: <i>1848. március 15-én, október 23-a, 2025-ben, 1-én vagy 1-jén</i>.</p>
<p class="calibre2">– A keltezésnél a hónapot többféleképpen lehet leírni, pl.: <i>2025. 05. 28.; 2025. V. 28.; 2025. május 28.; 2025. máj. 28</i>.</p>

<p class="calibre2"><num>2.</num> Tervezd meg, hányadikán mit fogsz csinálni! Írd a füzetedbe dátumokkal!</p>
<p class="calibre2">– Ha a napot jelölő <b>sorszámnév névutós szerkezetben</b> szerepel, vagy a pontot, vagy a birtokos személyjelet kell kitenni: <i>október 7. óta vagy október 7-e óta</i>.</p>
<p class="calibre2">– Nem teszünk pontot az évszám után, ha az <b>utána álló szóval</b> (névutóval) együtt jelöli meg az időpontot, és <b>n</b><b>em alkotnak birtokos szerkezetet</b>. Például: <i>1948 előtt/után/óta, 1848 és 1850 között</i>.</p>
<p class="calibre2">– A <b>két sorszámnévből</b> álló szószerkezetekben, így a tól–ig-viszonyt jelölőkben is az egyszerűsítés elvét alkalmazva az első számjegy után nem írunk pontot, és nagykötőjellel kapcsoljuk az elsőhöz a második sorszámnevet: <i>a könyv 52–54. oldalán, a Batthyány tér 6–8.-ban, a 10–11. században.</i></p>

<p class="calibre2"><num>3.</num> Írd le az alábbi számokat betűvel, ismertesd helyesírásuk szabályát: <i>5345, 3 625 214, 1986, 2001, 612</i>!</p>
<div class="calibre1"><div class="calibre1"></div>
</div>


<p class="calibre2"><num>4.</num> Mi a különbség a következő szavak jelentésében, mit kell tudnunk a helyesírásukról: <i>2-án – 2.-on; 896.-ban – 896-ban?</i></p>

<p class="calibre2"><num>5.</num> Fejtsd ki, mikor írjunk szövegben a számot betűvel, és mikor számmal!</p>
<p class="calibre2"><text class="redtext" style="font-size: 20px;"><b>A számnevek használata.</b></text> A leggyakoribb hibát akkor vétjük, amikor sorszámnév helyett tőszámnevet használunk. Aki azt állítja, hogy a <i>6 b</i>-be jár, az egyszerre <i>6</i> osztályban tanul, ráadásul mindegyik bé. Pedig csak a <i>6. b</i> óráit látogatja, s az sem kevés! Senki sem lakik <i>tíz</i> kerületben, a <i>tizedik</i> kerületben viszont annál többen. A hónapok napjainak megnevezésekor sem helyes a tőszámnév alkalmazása. Nem <i>november húszra</i> kell megírnod a házi olvasmány naplóját, hanem <i>november huszadikára</i>. S bár jó lenne 23 napos tanítási szünet, nem <i>október huszonhárom</i>, hanem <i>október huszonharmadika</i> a helyes.</p>

<p class="calibre2"><num>6.</num> Nézd meg a helyesírási szabályzatot, mit kell tudni az évszámok helyesírásáról! Jegyezd fel, melyik szabálypontok foglalkoznak ezzel a kérdéssel!</p>
<p class="calibre2 redtext bigtext"><b>HÁZI FELADAT</b></p>
<p class="calibre2"><rednum>1.</rednum> Egészítsd ki a következő meghatározásokat!</p>
<p class="calibre2">– A számneveket betűvel ………. írjuk egybe.</p>
<p class="calibre2">– ………. után a helyi érték ………. tagolásának megfelelően ………. írjuk.</p>
<p class="calibre2">– A számmal írt sorszámnevek után ……….</p>
<p class="calibre2">– A dátumok toldalékos alakjában a kötőjel elé ……….</p>
<p class="calibre2">– Dóri a 6 c osztályban tanul – helytelen, mert ……….</p>
<p class="calibre2">– December 1-én – ………., mert ……….</p>
<p class="calibre2">– A Váci út 12.–14.-ben – helytelen, mert ……….</p>
<p class="calibre2">– A nyolccal szót számmal így írjuk: ………., mert ……….</p>
<text class="redtext" style="font-size: 20px;"><b>Ajánlott témák:</b></text>
<p class="calibre2">A számnevek megjelenése az állandósult szókapcsolatokban, mondókákban.</p>
<div class="calibre1"><div class="calibre1"></div>
</div>
<img alt="Kép" src="dropped_image-45.png" class="calibre5" />
</body>
</html>
