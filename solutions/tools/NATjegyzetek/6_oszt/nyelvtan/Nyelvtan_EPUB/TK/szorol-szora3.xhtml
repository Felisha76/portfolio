<?xml version='1.0' encoding='utf-8'?>
<html xmlns="http://www.w3.org/1999/xhtml"><head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>

<p class="ptitle">Szóról Szóra 3.</p>

<p class="sptitle">mi ebben a hír?!</p>

<p class="nom">A következő újságóra elég nehezen kezdődött. A témákat mérlegeltük, de egy felületes szemlélő azt hihette volna, hogy csak fúrjuk egymás ötleteit. Amit Laura javasolt, arra Lili fintorgott, amit viszont Léna, arra Laura és Lili együtt biggyesztették a szájukat. Ha pedig Lóri vetett fel valamit, azt négyen hurrogtuk le közös erővel. Én egy témával sem álltam elő, így aztán egyet sem dobtak vissza.</p>
<p class="tindent">Addig-addig „egyeztettünk”, amíg Éva néni úgy nem döntött, hogy tudományos szintre emeli a kérdést. Közölte velünk, hogy mi voltaképpen a <b>hírérték</b> fogalmát vitatjuk meg (ki hitte volna?), és miután elővettük a füzetünket (<i>azonnal</i>!), azt is elárulta, hogy az mi.</p>
<p class="tindent">Elmondta, hogy minden jól megalkotott hír tulajdonképpen négy alapkérdésre ad választ, mégpedig a következőkre:</p>
<img src="15.png" style="width: 250px; float:right;"/>
<p class="tindent">Megtudhatjuk belőle, hogy mi történt, vagy <b>MIT</b> csinált valaki, hogy <b>HOL</b> és <b>MIKOR</b> történt mindez, és persze azt is, hogy KIvel. Ha ezek közül valami hiányzik, akkor az nem rendes, tisztes hír, csak információmorzsa. Ilyenkor az újságírók kiderítik a hiányzó elemeket, és közben talán arról is lesz elgondolásuk, hogy MIÉRT történt, ami történt. Ez lesz majd az ötödik elem.</p>
<p class="tindent">Egy információnak akkor van hírértéke, ha <b>aktuális</b> és a mi számunkra <b>jelentős</b>. Az aktualitás nem túl bonyolult dolog: olyan eseményre mondjuk, ami nemrég történt, vagy ha régebben történt is, <b>hatással van a mostani pillanatra</b>. De hogy mi jelentős és mi nem? Nos, ezen vitáz-tuk át mi is az óra első tíz percét. Mert ez már a <b>célcsoport</b>tól függ, és ezt mi is rögtön beláttuk. Az a hír például, hogy Pali bácsi hiányzik, és elmarad a matekóra, igazán jelentős. Magas a hírértéke, főleg, hogy dolgozatot ígért mára. De már egy másik osztály számára nincs akkora hírértéke ennek az infor mációnak, mint nekünk. A közértes néni valószínűleg még kevésbé tartja ezt fontosnak, a szomszéd város egyik buszvezetőjét pedig végképp nem érdekelné, hogy van Pali bácsi és a TZ. Ezt jelenti, hogy a hírérték célcsoporttól függ.</p>
<p class="tindent">Az osztályban harmincan vagyunk… öten írjuk az újságot, mi nem számítunk… tehát marad 25. Úgy döntöttünk, azokkal a témákkal foglalkozunk majd, amelyek mellett fel tudunk sorolni öt osztálytársat, akit érdekelhet. Legyen elég ekkora célcsoport!</p>
<br/>
<div class="piback">
<ol><li>
<p>Válasszátok ki a gyűjtött témák közül azokat, amelyek a ti célközönségetek számára hírértékkel bírnak!</p></li>
<li>
<p>Soroljátok fel azokat az tartalmakat, amelyek ugyan nem hírek, de bekerülnek majd az újságotokba (pl. hirdetés, sakkfeladvány, recept, lejátszási lista stb.)!</p></li>
<li>
<p>Írjatok hírt a következő (egyelőre hírértékkel nem bíró) információ alapján! A hiányzó elemeket ti magatok találjátok ki! Ez elment vadászni…</p></li>
<li>
<p>Írjatok hírt a következő címhez: A szemtelen szemölcs!</p></li>
<li>
<p>Döntsétek el, van-e hírértékük a következő információknak, és ha igen, milyen célcsoport számára! Milyen újságban tudjátok elképzelni ezeknek a szövegeknek a megjelenését?</p></li>
<img src="16.png" alt="" style="width: 500px;"/>
<li><p>Írjatok hírt a következő képhez</p></li>
<ul>
<li>
<p>egy havonta megjelenő női magazin,</p></li>
<li>
<p>egy országos napilap,</p></li>
<li>
<p>valamint egy sportújság számára!</p></li></ul>
<img src="main-37.jpg" alt="" style="width: 500px;"/><li>
<p>A jövő órára gyűjtsetek négy nektek tetsző cikket! Kettő közülük legyen olyan, amelyben jól érzékelhető a szerző személyisége, véleménye, kettő pedig olyan, amelyben ezek rejtve maradnak!</p></li></ol>
</div>
</body></html>