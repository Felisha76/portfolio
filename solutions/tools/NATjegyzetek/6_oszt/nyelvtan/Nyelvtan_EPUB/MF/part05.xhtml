<?xml version='1.0' encoding='utf-8'?>
<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p class="pttitle1" id="toc_1"><a id="page_66"></a>Szófajok III. Alapszófajok:<br/>a névmások és az igenevek</p>
<p class="chtitle1" id="toc_2"><a id="pt05_ch01"></a>A névmások</p>
<p class="mrgn1t"><span class="lmrgn"><b>1.</b></span> Találjatok ki olyan helyzeteket, amelyekben elhangozhatnak a következő mondatok! Játsszátok is el őket rövid párbeszédek formájában!</p>
<p class="mrgn1tp">• Ne merj így beszélni velem!</p>
<p class="mrgn1p">• Ezt nem vártam tőled.</p>
<p class="mrgn1p">• Pont őt nem hívtad meg?!</p>
<p class="mrgn1p">• Na, ennyi volt.</p>
<p class="imager"><img src="main-33.jpg" alt="images"/></p>
<p class="mrgn1t"><span class="lmrgn"><b>2.</b></span> Figyeld meg a névmások utaló szerepét! A kiemelt szavak mindig a másik mondat vagy tagmondat egy-egy részletére utalnak. Húzd alá, melyikre!</p>
<p class="mrgn0tp"><span class="lmrgn">•</span> Józsi minden év március 8-án virággal köszönti Esztert. Ő a legfigyelmesebb férj a világon.</p>
<p class="mrgn0p"><span class="lmrgn">•</span> A szünet elején elővettem az uzsonnástáskámat. Ijedten vettem észre, hogy nincs benne semmi.</p>
<p class="mrgn0p"><span class="lmrgn">•</span> Barackból sok termett az idén. Ugyanannyi körte is termett volna, ha nem fagynak el a virágok még tavasszal.</p>
<p class="mrgn0p"><span class="lmrgn">•</span> Ne menj ki az erkélyre, amikor nem vagyok itthon! Ott egyedül nem biztonságos.</p>
<p class="mrgn0p"><span class="lmrgn">•</span> Arról volt szó, hogy este nyolcra itthon vagy.</p>
<p class="mrgn0p"><span class="lmrgn">•</span> Azt azért nem hiszem, hogy mindenkinek ilyen gyengén sikerült a dolgozata.</p>
<p class="mrgn0p"><span class="lmrgn">•</span> Az a lényeg, hogy mindig őszintén válaszolj.</p>
<p class="mrgn0p"><span class="lmrgn">•</span> Peti és Pali együtt gondozták Buksit. Sétálni mentek vele, és nekik kellett gondoskodniuk a vizéről is.</p>
<p class="imager"><img src="main-34.jpg" alt="images"/></p>
<p class="chtitle" id="toc_3"><a id="page_67"></a><a id="pt05_ch02"></a>A névmások fajtái</p>
<p class="sectitle">A személyes névmás</p>
<p class="mrgn0"><span class="lmrgn"><b>1.</b></span> Húzd alá a személyes névmásokat a versrészletben! Mit gondoltok, miért <i>Kis nyelvtan</i> a vers címe?</p>
<p class="mrgn0tp">Én én vagyok magamnak,</p>
<p class="mrgn0p">s neked én te vagyok,</p>
<p class="mrgn0p">s te én vagy magadnak,</p>
<p class="mrgn0p">két külön hatalom.</p>
<p class="mrgn0p">S ketten mi vagyunk.</p>
<p class="mrgn0p">De csak ha vállalom.</p>
<p class="mrgn">(Radnóti Miklós: <i>Kis nyelvtan</i>)</p>
<p class="mrgn0t"><span class="lmrgn"><b>2.</b></span> Ejtsd ki különböző hangsúllyal az alábbi névmásokat! Próbáld az írásjeleket figyelembe venni!</p>
<p class="mrgn0tp">Te! Ő??? Mi. Őőők?! Nekeed? Maga. Teee??? Bennetek.</p>
<p class="mrgn0t"><span class="lmrgn"><b>3.</b></span> Másold le csoportosítva a személyes névmások toldalékos alakjait!</p>
<p class="mrgn0tp">őbenne, rólatok, tőlem, rajtad, őbelőle, náluk, értünk, hozzád, veletek, őbelé, nekünk, hozzátok</p>
<table border="1">
<tr><td class="height" colspan="3">
<p>A személyes névmások toldalékos alakjai</p></td></tr>
<tr><td class="heightl" rowspan="3" style="width:15%">
<p>Egyes szám</p></td><td class="heightl" style="width:20%">
<p>1. személy</p></td><td/></tr>
<tr><td class="heightl">
<p>2. személy</p></td><td/></tr>
<tr><td class="heightl">
<p>3. személy</p></td><td/></tr>
<tr><td class="heightl" rowspan="3">
<p>Többes szám</p></td><td class="heightl">
<p>1. személy</p></td><td/></tr>
<tr><td class="heightl">
<p>2. személy</p></td><td/></tr>
<tr><td class="heightl">
<p>3. személy</p></td><td/></tr>
</table>
<p class="sectitle1"><a id="page_68"></a>A birtokos névmás</p>
<p class="mrgnt"><span class="lmrgn0"><b>1.</b> <i>a)</i></span> Egészítsd ki a táblázatot a megfelelő birtokos névmásokkal!</p>
<p class="mrgn"><span class="lmrgn"><i>b)</i></span> Foglalj mondatba két egyes számú birtokra utaló és két többes számú birtokra utaló birtokos névmást!</p>
<table border="1">
<tr class="height"><td/><td/><td style="width:35%">
<p>Egyes számú birtok</p></td><td style="width:35%">
<p>Többes számú birtok</p></td></tr>
<tr><td class="heightl" rowspan="3" style="width:13%">
<p>Egyes számú birtokos</p></td><td class="height" style="width:17%">
<p>1. sz.</p></td><td>
<p>enyém</p></td><td>
<p>enyéim</p></td></tr>
<tr><td class="height">
<p>2. sz.</p></td><td>
<p>tied</p></td><td/></tr>
<tr><td class="height">
<p>3. sz.</p></td><td/><td>
<p>övéi</p></td></tr>
<tr><td class="heightl" rowspan="3">
<p>Többes számú birtokos</p></td><td class="height">
<p>1. sz.</p></td><td>
<p>mienk</p></td><td/></tr>
<tr><td class="height">
<p>2. sz.</p></td><td/><td>
<p>tieitek</p></td></tr>
<tr><td class="height">
<p>3. sz.</p></td><td>
<p>övék</p></td><td/></tr>
</table>
<p class="mrgn0t"><span class="lmrgn"><b>2.</b></span> Nevezd meg, mit jelentenek és mi a szófajuk a Kosztolányi-idézetben kiemelt szavaknak!</p>
<p class="mrgn0tp">Mire gondolt?</p>
<p class="mrgn0p">Az <i>övére</i>.</p>
<p class="mrgn0p">De kiére?</p>
<p class="mrgn0p">Az <i>övére</i>.</p>
<p class="sectitle">A visszaható névmás</p>
<p class="mrgn0t"><span class="lmrgn"><b>1.</b></span> Alakítsd át az igéket a minta alapján! Nevezd meg az igék fajtáját!</p>
<p class="mrgn0tp">mosakodik = mossa magát</p>
<p class="mrgn0tp">törülközik =</p>
<p class="mrgn0tp">vakaródzik =</p>
<p class="mrgn0tp">mentegetődzik =</p>
<p class="mrgn0tp">borotválkozik =</p>
<p class="mrgn0tp">takaródzik =</p>
<p class="mrgn0tp">himbálódzik =</p>
<p class="mrgn0t"><span class="lmrgn"><b>2.</b></span> Állapítsátok meg, hogy az alábbi idézetekben mi a szerepük a <i>maga</i> szó alakjainak!</p>
<p class="mrgn0tp">Miklós messze tette magát azon éjjel,<br/>Szembeszállt esővel, villámmal, széllel.</p>
<p class="mrgn0p">És midőn a hajnal a homályt elverte,<br/>Magát egy sivatag pusztaságban lelte.</p>
<p class="mrgn0tp"><a id="page_69"></a>Ki volt útitársa a kietlen pusztán?</p>
<p class="mrgn0p">A nap ment utána a kék égen úszván:<br/>Elérte, elhagyta: otthagyta magában,<br/>A barátságtalan nedves éjszakában.<br/>[…]</p>
<p class="mrgn0p">Hé fiúk! Amott ül egy túzok magában,<br/>Orrát szárnya alá dugta nagy búvában…<br/>[…]</p>
<p class="mrgn0p">Édes anyádasszony ezt neked küldötte,<br/>Maga dagasztotta, maga is sütötte…</p>
<p class="mrgn3p">(Arany János: <i>Toldi</i>)</p>
<p class="mrgn0t"><span class="lmrgn"><b>3.</b></span> Gyűjts minél több olyan szólást, közmondást, szállóigét, amelyben visszaható névmás található!</p>
<p class="sectitle">A kölcsönös névmás</p>
<p class="mrgn0t"><span class="lmrgn"><b>1.</b></span> Fejezzétek ki az alábbi kifejezések tartalmát kölcsönös névmást tartalmazó mondatformákkal!</p>
<p class="mrgn0tp">Éva nem szíveli Enikőt, Enikő sem Évát.</p>
<p class="mrgn0p">Az orvos elismeri a védőnő munkáját, ő meg az orvosét.</p>
<p class="mrgn0p">Az osztályban mindenki tegeződik.</p>
<p class="mrgn0p">Áron bemutatkozott Julinak, Juli pedig Áronnak.</p>
<p class="mrgn0p">Egyik megérti a másikat, másik az egyiket.</p>
<p class="mrgn0p">Sorban kinyitotta a bőröndöket.</p>
<p class="mrgn0p">Eszter Béla mellett ült.</p>
<p class="mrgnt"><span class="lmrgn0"><b>2.</b> <i>a)</i></span> Toldalékold a kölcsönös névmást többféleképpen! Nevezd meg a toldalékok fajtáját!</p>
<p class="mrgn"><span class="lmrgn"><i>b)</i></span> Azután kapcsolj hozzájuk igéket! Írd le a szószerkezeteket!</p>
<table border="1">
<tr><td style="width:20%">
<p>egymás</p></td><td style="width:20%">
<p>+ -t, -é,<br/>-nak, -ról,<br/>-ért</p></td><td style="width:60%"/></tr>
</table>
<p class="mrgn0t"><span class="lmrgn"><b>3.</b></span> Fogalmazd meg a hosszan tartó barátság receptjét a következő mondatok kiegészítésével úgy, hogy minden mondatban szerepeljen az <i>egymás</i> szó! Utána adj további tanácsokat is a példák alapján, a kölcsönös névmás felhasználásával!</p>
<p class="mrgn0tp"><a id="page_70"></a>Bízzatok <b>egymás</b>ban!</p>
<p class="mrgn0tp">Vigyázzatok ___________! Töltsetek ___________ sok időt, sportoljatok együtt! Adjátok kölcsön ___________ a játékaitokat, és amit kölcsönkaptatok, adjátok is vissza! Ne mondjatok ___________ rosszat! Ha mástól ilyet hallotok, védjétek meg ___________!</p>
<p class="line"></p>
<p class="line"></p>
<p class="line"></p>
<p class="sectitle">A mutató névmás</p>
<p class="mrgn0t"><span class="lmrgn"><b>1.</b></span> Másold le csoportosítva a mutató névmásokat a táblázatba!</p>
<p class="mrgn0tp">ennyi, itt, ez, ilyen, ekkor, így, az, annyi, ide, addig, ekképp, efféle</p>
<table border="1">
<tr class="height"><td colspan="6">
<p>Mutató névmás</p></td></tr>
<tr class="height"><td rowspan="2" style="width:16%">
<p>Főnévi</p></td><td rowspan="2" style="width:16%">
<p>Melléknévi</p></td><td rowspan="2" style="width:16%">
<p>Számnévi</p></td><td colspan="3">
<p>Határozószói</p></td></tr>
<tr class="height"><td style="width:16%">
<p>Helyre utalók</p></td><td style="width:16%">
<p>Időre utalók</p></td><td style="width:16%">
<p>Egyéb körülményre utalók</p></td></tr>
<tr style="height:170px"><td/><td/><td/><td/><td/><td/></tr>
</table>
<p class="mrgnt"><span class="lmrgn0"><b>2.</b> <i>a)</i></span> Végezd el a táblázatban a megadott műveleteket! Írd le az eredményül kapott mutató névmásokat!</p>
<p class="mrgn"><span class="lmrgn"><i>b)</i></span> Nevezd meg, milyen mássalhangzótörvény érvényesül a ragos mutató névmások kiejtésében és helyesírásában!</p>
<table border="1">
<tr><td style="width:12%">
<p>ez<br/>az</p></td><td class="c" style="width:8%">
<p>+</p></td><td style="width:17%">
<p>-ról, -ről,<br/>-től, -tól,<br/>-hez, -hoz,<br/>-vá, -vé,<br/>-ként</p></td><td class="c" style="width:8%">
<p>=</p></td><td/></tr>
</table>
<p class="mrgn0t"><a id="page_71"></a><span class="lmrgn"><b>3.</b></span> Egészítsd ki a mutató névmásokat a megadott mássalhangzók rövid vagy hosszú változatával!</p>
<p class="mrgn0tp">e____ora (k), a____éle (f), ugyane____i (ny), emi____ (t), o____an (n),</p>
<p class="mrgn0p">e____ig (d), e____épp (k), a____ora (k), ugyano____ (t), e____éle (f),</p>
<p class="mrgn0p">i____en (n), akké____ (p)</p>
<p class="sectitle">A kérdő névmás</p>
<p class="mrgnt"><span class="lmrgn0"><b>1.</b> <i>a)</i></span> Kinek a szavait idézzük? Húzd alá a szövegben a kérdő és a mutató névmásokat</p>
<p class="mrgn"><span class="lmrgn"><i>b)</i></span> Te mit kérdeznél egy új gyerektől az osztályban? Írj le néhány kérdést!</p>
<p class="mrgn0tp_indent">„Honnét jöttél, emberkém? Hol van az az »odahaza«? Hová akarod magaddal vinni a bárányomat?”</p>
<p class="mrgn0p_indent">„Ha egy új barátunkról beszélünk nekik, sosem a lényeges dolgok felől kérdezősködnek. Sosem azt kérdezik: »Milyen a hangja?« »Mik a kedves játékai?« »Szokott-e lepkét gyűjteni?« Ehelyett azt tudakolják: »Hány éves?« »Hány testvére van?« »Hány kiló?« »Mennyi jövedelme van a papájának?«, és csak ezek után vélik úgy, hogy ismerik.”</p>
<p class="mrgnt"><span class="lmrgn0"><b>2.</b> <i>a)</i></span> Írd be a táblázatba az előző feladat szövegében aláhúzott kérdő névmásokat!</p>
<p class="mrgn"><span class="lmrgn"><i>b)</i></span> Töltsd ki a táblázatot további kérdő névmásokkal!</p>
<table>
<tr class="height"><td colspan="6">
<p>Kérdező névmás</p></td></tr>
<tr class="height"><td rowspan="2" style="width:16%">
<p>Főnévi</p></td><td rowspan="2" style="width:16%">
<p>Melléknévi</p></td><td rowspan="2" style="width:16%">
<p>Számnévi</p></td><td colspan="3">
<p>Határozószói</p></td></tr>
<tr class="height"><td style="width:16%">
<p>Helyre utalók</p></td><td style="width:16%">
<p>Időre utalók</p></td><td style="width:16%">
<p>Egyéb körülményre utalók</p></td></tr>
<tr style="height:170px"><td/><td/><td/><td/><td/><td/></tr>
</table>
<p class="mrgnt"><span class="lmrgn0"><b>3.</b> <i>a)</i></span> Húzd alá a kérdő névmásokat a mondatokban, és nevezd meg a fajtájukat!</p>
<p class="mrgntp">• Mit tudok irányítani az életemben, hogy minél jobban érezzem magam?</p>
<p class="mrgntp"><a id="page_72"></a>• Mit gondolok magamról?</p>
<p class="mrgnp">• Mit mondok?</p>
<p class="mrgnp">• Meddig játszom a sértődöttet?</p>
<p class="mrgnp">• Hogyan dicsérek másokat?</p>
<p class="mrgnp">• Mennyit költök butaságokra?</p>
<p class="mrgnp">• Hogyan szervezem a dolgaimat?</p>
<p class="mrgnp">• Mikor mosolygok?</p>
<p class="mrgnp">• Kinek köszönök előre?</p>
<p class="mrgnp">• Mit gondolok másokról?</p>
<p class="mrgnp">• Milyen kockázatot vállalok?</p>
<p class="mrgnt"><span class="lmrgn"><i>b)</i></span> Mit tudtok hozzátenni ehhez a listához? Fogalmazzatok még kérdéseket kérdő névmások felhasználásával!</p>
<p class="sectitle">A vonatkozó, a határozatlan és az általános névmás</p>
<p class="mrgn0t"><span class="lmrgn"><b>1.</b></span> Alkossatok névmásokat a megadott előtagokkal! Foglaljátok mondatba is!</p>
<p class="mrgn0tp">• a-</p>
<p class="mrgn0p">• akár-, bár-, minden-, se-, sem-</p>
<p class="mrgn0p">• vala-, né-</p>
<p class="mrgn0t"><span class="lmrgn"><b>2.</b></span> Húzd alá a szövegben előforduló névmásokat! Nevezd meg a fajtájukat! Találd ki, honnan idéztük a szöveget!</p>
<p class="mrgn0tp_indent">„Följebbvalójának mindenki föltétlen engedelmességgel tartozik, s a tisztek valamennyien nekem tartoznak engedelmeskedni. Ne higgyétek azonban, hogy ez valami gyerekjáték lesz. A vörösingesek erős fiúk, és sokan vannak. A küzdelem nagyon heves lesz. Senkit se akarunk azonban kényszeríteni, és ezért még most kijelentem, hogy aki nem akar a harcban részt venni, az jelentkezzék!”</p>
<p class="mrgn0p_indent">„Mindig, mindenért, mindenki csak őt íratta fel. És a törvényszék, mely minden szombaton ült össze, mindig őt ítélte el.”</p>
<p class="imager"><img src="main-35.jpg" alt="images"/></p>
<p class="mrgnt"><a id="page_73"></a><span class="lmrgn0"><b>3.</b> <i>a)</i></span> Egy régi illemtankönyvben olvashatjuk az alábbi idézeteket. Húzd alá a határozatlan névmásokat a szövegrészletekben!</p>
<p class="mrgn"><span class="lmrgn"><i>b)</i></span> Nevezd meg, milyen toldalék kapcsolódik a névmásokhoz!</p>
<p class="mrgn0tp_indent">„Minél ragyogóbb humora van valakinek, annál közelebb van hozzá a kísértés, hogy mások bőrére mulattassa a társaságot. Egy vigyázatlan vicc, egy meggondolatlan kijelentés nem egy ellenséget szerzett már. Semmit sem bocsátanak meg az emberek nehezebben, mint azt, ha nevetségessé teszik őket.”</p>
<p class="mrgn0p_indent">„Ízléstelenség, ha valaki fogpiszkálás közben fogát hangosan szívja, sőt cuppangat a nyelvével. Vannak, kik egy órával étkezés után is még szájukban tartják a fogpiszkálót, vagy pedig egyiket a másik után harapdálják szét. Hogy a használt fogpiszkálót nem a földre dobjuk, azt mondani sem kell.”</p>
<p class="mrgn0t"><span class="lmrgn"><b>4.</b></span> Meséljetek el egy kalandot! Használjátok fel a megadott kifejezéseket az elbeszéléshez!</p>
<p class="mrgn0tp">senki, valamilyen nesz, van itt valaki?, semmi, valamilyen fényes tárgy, néhány perc, senki sem, nekünk, bárhová nézett stb.</p>
<p class="sectitle">Összefoglaló feladatok</p>
<p class="mrgn0t"><span class="lmrgn"><b>1.</b></span> Olvassátok el az alábbi szöveget, és húzzátok alá benne a névmásokat! Írjátok be azokat a táblázat megfelelő celláiba! Az üresen maradt cellákat töltsétek ki saját példákkal!</p>
<p class="mrgn0tp_indent">Felnyitotta szemét a puszta kis madara, a pacsirta, s mit látott?</p>
<p class="mrgn0p_indent">Az ég kárpitja kezdett világosodni. Lent még úr volt a mindent elborító sötét, de az eget már derengés színezte.</p>
<p class="mrgn0p_indent">A halványszürke derengés kifeslett, mint a nyíló virág, az égen feltetszett egy sárgásszürke pásztorköntös, rajta ezer bőrdísz: halvány fényű csillagok.</p>
<p class="mrgn0p_indent">Semmi nesz nem háborította az ébredő puszta csendjét. A színek játéka hangtalan volt. Az eget borító köntös ráncai kisimultak, de ez sem zavarta a csöndet. A keleti ég alján azonban mégis történt valami.</p>
<p class="mrgn0p_indent">Kigyulladt a száraz levegő. Futótűz lángja harapott a szűr aljába, s mintha csak tüzet fogott volna tőle a pásztorköntös, a keleti ég pillanatok alatt lángba borult…</p>
<p class="mrgn0p_indent">Amint ezt észrevette a kis pacsirta, felröppent gyenge fészkéből, és szállt, szállt fel a magasba. Egyre feljebb szárnyalt, s rázendített a legszebb ébresztő dallamára, melyet valamikor is ember hallhatott…</p>
<p class="right">(<i>Két aranyhajú gyermek</i>. Komjáthy István: <i>Mondák könyve</i> című<br/>művében szereplő népmonda nyomán)</p>
<table><a id="page_74"></a>
<tr class="height"><td style="width:20%"/><td style="width:20%">
<p>Főnévi névmások</p></td><td style="width:20%">
<p>Melléknévi névmások</p></td><td style="width:20%">
<p>Számnévi névmások</p></td><td style="width:20%">
<p>Határozószói névmások</p></td></tr>
<tr><td class="heightl">
<p>Személyes névmás</p></td><td/><td/><td/><td/></tr>
<tr><td class="heightl">
<p>Birtokos névmás</p></td><td/><td/><td/><td/></tr>
<tr><td class="heightl">
<p>Visszaható névmás</p></td><td/><td/><td/><td/></tr>
<tr><td class="heightl">
<p>Kölcsönös névmás</p></td><td/><td/><td/><td/></tr>
<tr><td class="heightl">
<p>Mutató névmás</p></td><td/><td/><td/><td/></tr>
<tr><td class="heightl">
<p>Kérdő névmás</p></td><td/><td/><td/><td/></tr>
<tr><td class="heightl">
<p>Vonatkozó névmás</p></td><td/><td/><td/><td/></tr>
<tr><td class="heightl">
<p>Határozatlan névmás</p></td><td/><td/><td/><td/></tr>
<tr><td class="heightl">
<p>Általános névmás</p></td><td/><td/><td/><td/></tr>
</table>
<p class="mrgnt"><span class="lmrgn0"><b>2.</b> <i>a)</i></span> Olvassátok el Kosztolányi Dezső írását! Fejtsétek meg, mire vonatkozik a szöveg utolsó előtti mondatában kiemelt mutató névmás!</p>
<p class="mrgn"><span class="lmrgn"><i>b)</i></span> Magyarázzátok meg a szöveg és a <i>veszett fejsze nyele</i> szólás jelentésének az összefüggését!</p>
<p class="mrgn"><span class="lmrgn"><i>c)</i></span> Húzzátok alá a névmásokat a szövegben, és nevezzétek meg a fajtájukat!</p>
<p class="center"><b>Dicsőség</b></p>
<p class="mrgn0tp_indent">Valaki négyszemközt közli titokban egy leánnyal, hogy szereti őt. A leány nem veszi tudomásul. Erre az illető a közönséggel – a legnagyobb nyilvánossággal – közli ezt, versben és rímekben, oly meggyőzően és ötletesen, hogy érette mindenki megszereti, bálványozza és imádja őt, kivéve azt a leányt, aki szerelmét fölgerjesztette. <i>Ez</i> a dicsőség. A veszett fejsze nyele.</p>
<p class="mrgnt"><span class="lmrgn0"><b>3.</b> <i>a)</i></span> Egészítsd ki a következő névmásokat rövid vagy hosszú mássalhangzóval!</p>
<p class="mrgn"><span class="lmrgn"><i>b)</i></span> Nevezd meg a névmások fajtáját!</p>
<p class="mrgn0tp">a____éle, ugyana____i, se____e____ora, se____ilyen, se____ikor, valame____i, e____ajta, a____eli, e____ez, a____éppen, aho____an</p>
<p class="mrgnt"><a id="page_75"></a><span class="lmrgn"><b>4.</b></span> Olvasd el Pilinszky János Ének a kőszívű királyról című verses meséjének következő versszakait, és húzd alá bennük a névmásokat! Határozd meg a megtalált névmások fajtáit, és írj velük egy-egy mondatot a füzetedbe!</p>
<p class="image"><img src="main-36.jpg" alt="images"/></p>
<p class="mrgntp">Hatalmas éj borult<br/>a rengeteg vadonra;<br/>az eltévedt király<br/>szolgáit szólitotta.<br/>De sürgető szavára<br/>csupán a rengeteg,<br/>a sűrű, néma éj,<br/>a síri csend felelt.</p>
<p class="mrgntp">Hét nap s hét éjszaka,<br/>hét hosszú éjszakán<br/>bolyongott egymaga<br/>az eltévedt király,<br/>rengeteg mélyiről<br/>míg végre kitalált,<br/>és étlen, szomjasan<br/>meglelte városát.</p>
<p class="mrgntp">Sötéten állt a vár.</p>
<p class="mrgnp">Az íves ablakok<br/>halovány üvegén<br/>izzott a telehold.</p>
<p class="mrgntp">Palota kapuján<br/>ugyan ki zörgetett?<br/>Nézte a vén kapus<br/>késő idegent.</p>
<p class="mrgntp">Álmából kelve a<br/>hunyorgó szolganép,<br/>a sok-sok álmos arc,<br/>bámulta a cseléd,<br/>ily késő éjidőn<br/>a holdsütésen át<br/>a néma udvaron<br/>ki az, kit jönni lát?</p>
<p class="mrgntp">S halotta szólni őt,<br/>a sápadt idegent<br/>tulajdon kisfia –<br/>és nem ismerte meg.<br/>És nem ismerte meg<br/>tulajdon ifju nője,<br/>kicsinyke kis fia<br/>sikoltva bújt előle.</p>
<p class="chtitle1" id="toc_4"><a id="page_76"></a><a id="pt05_ch03"></a>Az igenevek</p>
<p class="sectitle1">A főnévi igenév</p>
<p class="mrgn0t"><span class="lmrgn0"><b>1.</b> <i>a)</i></span> Egészítsd ki a mondatokat ragozott főnévi igenevekkel!</p>
<p class="mrgn0"><span class="lmrgn"><i>b)</i></span> Bontsd szóelemekre a főnévi igeneveket, és nevezd meg a toldalékok fajtáját</p>
<p class="mrgn0tp">Nekem kell.</p>
<p class="mrgn0tp">Neked szabad.</p>
<p class="mrgn0tp">Neki nem lehet.</p>
<p class="mrgn0tp">Nekünk nem illik</p>
<p class="mrgn0tp">Nektek nem szükséges</p>
<p class="mrgn0tp">Nekik sikerül</p>
<p class="mrgn0t"><span class="lmrgn"><i>c)</i></span> Alkoss a <i>helyes, helytelen, muszáj, fontos, meggondolatlanság, ostobaság, badarság</i> szavakkal olyan mondatokat, amelyekben ezekhez a szavakhoz ragozott főnévi igenév kapcsolódik!</p>
<p class="mrgn1t"><span class="lmrgn"><b>4.</b></span> Gyakran találkozunk feliratokban főnévi igenévvel. Találj ki ilyen feliratokat! Írd le a szövegeket, majd beszéljétek meg, hogy közülük melyik hol található!</p>
<p class="imager"><img src="main-37.jpg" alt="images"/></p>
<p class="sectitle1">A melléknévi igenév</p>
<p class="mrgn0t"><span class="lmrgn0"><b>1.</b> <i>a)</i></span> Olvassátok fel a bölcsességeket! Húzzátok alá bennük a <i>milyen</i>? kérdésre válaszoló szavakat!</p>
<p class="mrgn0tp">Későn érő alma tovább tart.</p>
<p class="mrgn0p">Későn virágzó fának ritkán érik meg a gyümölcse.</p>
<p class="mrgn0p">Későn vetett búza későn csírázik.</p>
<p class="mrgn0p">Későn nyílt rózsa később fonnyad el.</p>
<p class="mrgn0p">A fillér is megbecsülendő kereset, ha megdolgoztunk érte.</p>
<p class="mrgn0p">A türelem holtig tanulandó erény.</p>
<p class="mrgn0t"><span class="lmrgn"><i>b)</i></span> Másoljátok le az aláhúzott szavak közül azokat, amelyek beleillenek a táblázatba!</p>
<table border="1">
<tr class="height"><td colspan="3">
<p>Melléknévi igenév</p></td></tr>
<tr class="height"><td style="width:30%">
<p>Folyamatos<br/>ige + <i>-ó, -ő</i> képző</p></td><td style="width:30%">
<p>Befejezett<br/>ige + <i>-t, -tt</i> képző</p></td><td style="width:35%">
<p>Beálló<br/>ige + <i>-andó, -endő</i> képző</p></td></tr>
<tr style="height:100px"><td/><td/><td/></tr>
</table>
<p class="mrgn0t"><span class="lmrgn"><i>c)</i></span> Válasszatok ki egyet a bölcsességek közül! Játsszatok el egy olyan helyzetet, ahol a mondat elhangzik!</p>
<p class="mrgnt"><a id="page_77"></a><span class="lmrgn"><b>2.</b></span> Nyomozz! Írj össze minél több olyan foglalkozás- és eszköznevet, melyek melléknévi igenevekből keletkeztek! Nevezd meg, milyen szófajok lettek belőlük!</p>
<p class="mrgntp">Pl.: harangozó, tanító, fogó, hajszárító.</p>
<p class="mrgnt"><span class="lmrgn"><b>3.</b></span> Állítsatok össze egy olyan étlapot, amelyen az ételek nevében befejezett melléknévi igenév szerepel (<i>töltött csirke, pirított burgonya</i> stb.)! Ki tudja a leggazdagabb étlapot összeállítani?</p>
<p class="image"><img src="main-38.jpg" alt="images"/></p>
<p class="sectitle1"><a id="page_78"></a>A határozói igenév</p>
<p class="mrgn1t"><span class="lmrgn"><b>1.</b></span> Alakítsd át úgy az alábbi mondatokat, hogy szerepeljen bennük határozói igenév! Dolgozz a füzetedben!</p>
<p class="mrgn1tp">Úgy szaladt, hogy közben hangosan lihegett. = <i>Hangosan lihegve szaladt</i>.</p>
<p class="mrgn1p">Séta közben vidáman fütyörészett.</p>
<p class="mrgn1p">Úgy tanul mindig, hogy közben hallgatja a rádiót.</p>
<p class="mrgn1p">Édesanyám, miután befejezte a takarítást, hozzálátott az ebéd készítéséhez.</p>
<p class="mrgn1t"><span class="lmrgn"><b>2.</b></span> Milyen helyzetben mondjuk a következő szókapcsolatokat: <i>várva vár, kapva kap valamin, hallván hallja</i>…? Foglald őket mondatba! Gyűjts hasonlókat!</p>
<p class="mrgn1t"><span class="lmrgn"><b>3.</b></span> Ismételjük, gyakoroljuk újra a főnévi igenevet!</p>
<p class="mrgn0"><span class="lmrgn"><i>a)</i></span> Egészítsétek ki a versszöveget a megadott igékből képzett főnévi igenevekkel!</p>
<p class="mrgn0tp">ad, áll, elbabrál, felhúz, fésülködik, kefél, köt, kutat, meglegyez, néz</p>
<p class="mrgn0tp">Szeretem a plajbászt <i>hegyezni</i></p>
<p class="mrgn0tp">Az arcom könyvvel</p>
<p class="mrgn0tp">Az órámat __ lustán</p>
<p class="mrgn0tp">Cipőkenést __ az utcán</p>
<p class="mrgn0tp">Esőben az ablakhoz</p>
<p class="mrgn0tp">Egy gyufaszállal</p>
<p class="mrgn0tp">Fiókban semmiért</p>
<p class="mrgn0tp">Ismeretlennek tüzet</p>
<p class="mrgn0tp">Nyakkendőt</p>
<p class="mrgn0tp">A kalapom</p>
<p class="mrgn0tp">Élni.</p>
<p class="right">(<i>Szép Ernő: Szeptember 12.</i>)</p>
<p class="imagel"><img src="main-39.jpg" alt="images"/></p>
<p class="mrgn0"><span class="lmrgn"><i>b)</i></span> Válaszoljatok a kérdésekre a szöveg alapján</p>
<p class="mrgntp"><span class="lmrgn">•</span> Milyen hangulatot ad a versnek a sok főnévi igenév?</p>
<p class="mrgnp"><span class="lmrgn">•</span> Hogyan változna a szöveg értelme, ha a főnévi igenevek helyett a második sortól egyes szám második személyű igealakok szerepelnének?</p>
<p class="mrgnp"><span class="lmrgn">•</span> Milyen jelentéstöbbletet adnak a versnek a hiányzó írásjelek?</p>
<p class="mrgn0t"><span class="lmrgn"><i>c)</i></span> Próbáljatok meg erre a formára egy új verset alkotni!</p>
</body>
</html>