<?xml version='1.0' encoding='utf-8'?>
<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p class="pttitle" id="toc_1"><a id="page_5"></a>Tanuljunk tanulni!</p>
<p class="chtitle" id="toc_2"><a id="pt01_ch01"></a>A szövegfeldolgozás technikái<br/>(ismétlés)</p>
<p class="mrgn"><span class="lmrgn"><b>1.</b></span> Olvassátok el figyelmesen a boszorkányokról szóló szöveget a tankönyvetek 9. oldalán!<br/>Készítsetek róla rövid összefoglaló vázlatot!</p>
<p class="line"></p>
<p class="line"></p>
<p class="line"></p>
<p class="mrgnt"><span class="lmrgn"><b>2.</b></span> Minden bekezdésnek adjatok olyan címet, amely összefoglalja a bekezdés tartalmát!</p>
<p class="line1"><span class="lmrgn_line">1.</span></p>
<p class="line1"><span class="lmrgn_line">2.</span></p>
<p class="line1"><span class="lmrgn_line">3.</span></p>
<p class="line1"><span class="lmrgn_line">4.</span></p>
<p class="line1"><span class="lmrgn_line">5.</span></p>
<p class="line1"><span class="lmrgn_line">6.</span></p>
<p class="line1"><span class="lmrgn_line">7.</span></p>
<p class="mrgnt"><span class="lmrgn"><b>3.</b></span> a) Ismételjétek át a mássalhangzótörvényeket! Mondjatok példákat rájuk!<br/>b) Írjatok le ide néhány példát a szövegből!</p>
<p class="line"></p>
<p class="line"></p>
<p class="line"></p>
<p class="line"></p>
<p class="line"></p>
<p class="line"></p>
<p class="line"></p>
<p class="chtitle1" id="toc_3"><a id="page_6"></a><a id="pt01_ch02"></a>ÉRTEM A SZÖVEGET<br/>Szóban elhangzó szöveg megértése</p>
<p class="title4">Magyar kiválóságok: Semmelweis Ignác</p>
<p class="indent">Középiskolai tanulmányainak befejezése után a Pesti Tudományegyetem kétéves bölcsészeti kurzusára iratkozott be, majd apja akaratának engedelmeskedve jelentkezett a Bécsi Egyetem jogi karára. De még ebben az évben átiratkozott az orvosi karra. Orvosdoktori diplomáját 1844-ben szerezte meg, és még abban az évben átvette szülészmesteri oklevelét is. Egy évvel később, 1845-ben sebészdoktorrá avatták.</p>
<p class="indent">1847-ben barátja, Jakob Kolletschka, aki a kórbonctan tanára volt, meghalt. Semmelweis rájött arra, hogy a barátja halálát okozó betegség és a gyermekágyi láz néven ismert kór azonos. Felismerte, hogy a gyermekágyi lázat maguk az orvosok okozzák azzal, hogy boncolás után nem fertőtlenítik kezüket. A szülészeti osztályon szennyezett kézzel vizsgálják a várandós nőket, frissen szült anyákat. Felfedezését alátámasztotta az a tény is, hogy az otthon szülő nők és csak a bábák (szülésznők) által kezelt várandós nők körében sokkal ritkábban alakult ki a gyermekágyi láz, mint az orvosok által kezeltek között. Több vegyszer kipróbálása után 1847 tavaszán a klórmeszet választotta fertőtlenítőszernek. Kötelezte az orvosokat, az orvostanhallgatókat és az ápolószemélyzetet a szülészeti osztályokra történő belépés előtti klóros kézmosásra. Később kötelezővé tette az egyes betegek vizsgálata közötti klóros kézmosást is. Rendelkezései nyomán a gyermekágyi lázban elhaltak száma az orvosok által kezelt anyák körében alacsonyabb lett, mint a bábák által kezelt anyák körében. Mindezek ellenére intézkedései rendkívül népszerűtlenek voltak, kollégái nem vették őt komolyan.</p>
<p class="indent">Felfedezését és a fertőtlenítési eljárással elért eredményeit csak barátai hosszas unszolására, évekkel később publikálta 1858-ban <i>A gyermekágyi láz kóroktana</i> címmel.</p>
<p class="indent">A budapesti orvostudományi egyetem 1969-ben vette fel Semmelweis Ignác, az „anyák megmentőjének” nevét. Szülőházában ma orvostörténeti múzeum működik. Semmelweis gyermekágyi lázzal kapcsolatos felfedezéseinek 1847 és 1861 között megjelent dokumentumait az UNESCO 2013-ban a világemlékezet részévé nyilvánította.</p>
<p class="sectitle1"><a id="page_7"></a>Jegyzetkészítés szóban elhangzó szöveg alapján</p>
<p class="title4">Többen hallgatják, mint ahányan olvassák<br/>a kötelező olvasmányokat</p>
<p class="indent">Többen töltik le a kötelező olvasmányokat hangoskönyvként, mint olvasható formátumban – derül ki a Magyar Elektronikus Könyvtár adataiból. A MEK honlapján már több mint 300, zömében magyar klasszikus érhető el mp3-as formátumban is.</p>
<p class="indent">Hogy a diákok többsége előnyben részesíti a tabletet vagy a e-book olvasót a hagyományos papír alapú könyvekhez képest, az ma már szinte általános jelenség. A Magyar Elektronikus Könyvtár mobilapplikációja egyelőre azonban csak a katalógust jeleníti meg, azaz utánanézhetünk, hogy az általunk keresett kötet fellelhető-e az online adatbázisban, de ha szeretnénk elolvasni, akkor internetes kapcsolatra lesz szükségünk, hiszen a csaknem 17 ezer dokumentum rengeteg helyet foglalna el egy-egy gépen.</p>
<p class="indent">A nyár sok diák számára a kötelező olvasmányok idejét jelenti, és a Magyar Elektronikus Könyvtár júniusi adataiból is jól látszik, hogy nagyon népszerűek a klasszikusok. Az Egri csillagok és A kőszívű ember fiai is a lista első felében van, noha a Winnetou és Rejtő Jenő művei ugyancsak felbukkannak a legnépszerűbbek közt. Ami érdekes, hogy a kötelező olvasmányok esetében több a hangoskönyv-letöltés, mint a szövegformátumú.</p>
<p class="indent">– A MEK eredetileg a Magyar Vakok és Gyengénlátók Szövetségével együttműködésben kezdte el a hangoskönyvek digitális formátumú feltöltését – mondta Moldován István, az Országos Széchényi Könyvtár E-könyvtári Szolgáltatások Osztályának vezetője. – Ezek a hangoskönyvek nem művészek által előadott, dramatizált művek, hanem egyszerű önkéntesek által felolvasott szövegek voltak, akik azért olvasták fel a teljes szöveget, hogy a vakok is hozzáférhessenek. Korábban magnószalagokon készítették és terjesztették az így felolvasott alkotásokat, majd a mi projektünk kapcsán a digitalizálásuk is elkezdődött. Ez egyfajta teszt is volt, hogy hogyan tudjuk ezeket a műveket online biztosítani.</p>
<p class="indent">– Hamarosan azonban nyilvánvalóvá vált, hogy a látássérülteknél sokkal szélesebb közönséget érdekelhetnek ezek a hangoskönyvek – tette hozzá Moldován István. – Kaptunk például köszönőleveleket kamionsofőröktől, akik sok száz kilométert vezettek folyamatosan, és közben egy-egy regényt hallgattak. De a külföldön magyarul tanulók számára is hasznos a hanganyagokat hallgatni. Így azóta már profi előadóművészeket is bevontunk a programba.</p>
<p class="right">(Az Infostart/InfoRádió cikke nyomán)</p>
</body>
</html>