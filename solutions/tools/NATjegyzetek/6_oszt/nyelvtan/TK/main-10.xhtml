<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">12. A viszonyszók I. névelő, névutó, kötőszó, tagadószó</h3>

<div class="greenbox">
<h4 class="calibre9 bluetext"><b>Gondolatébresztő</b></h4>
<p class="calibre2">Az általad tanult idegen nyelvben vannak névelők, névutók vagy kötőszók? Hogy fejezed ki azon a nyelven a következőt: az iskola – egy iskola; a szék alatt – az asztal fölött; és – de?</p>
</div>

<p class="calibre2"><num>1.</num> Dolgozzatok négyes csoportban! Magyarázzátok el társaitoknak a névelő, a névutó, a kötőszó és a tagadószó szerepét az előző leckében Dóri naplójából vett példákkal úgy, hogy társaitok megértsék a magyarázatot!</p>
<p class="calibre2">A viszonyszóknak nincs önálló jelentésük, a szószerkezetbeli vagy a mondatbeli helyük, a másik elemhez való kapcsolatuk határozza meg a jelentésüket. Önállóan nem lehetnek mondatrészek, nem bővíthetők, általában nem toldalékolhatók. Ilyen a névelő („tán kigyúlt <b><i>a</i></b> ház is”), a névutó („láb <b><i>alatt</i></b> ne legyek”), a kötőszó („György kiált <b><i>és</i></b> arcul csapja”) és a tagadószó („<b><i>nem</i></b> válik belőle semmi, csak nagy léha”).</p>
<p class="calibre2"><text class="redtext" style="font-size: 20px;"><b>A névelő.</b></text> A névelő főnevek vagy főnévi szerkezetek előtt áll: <i>egy cseléd, a kút méla gémén, egy paraszt fiú, a ház ura, a bölcs király.</i> Állhat a főnévi értelmű más szófajok előtt is: <i>„Hát a másik hol van?”, az enyém, a kék szemű (lány), a legkisebb (királyfi); a harmadik (próba)</i>.</p>
<p class="calibre2">   – A <b>határozott névelők</b> – <i>a, az</i> – a főnév határozottságára utalnak, hangsúlytalanul ejtjük őket a szó előtt.</p>
<p class="calibre2">   – A <b>határozatlan névelő</b> – <i>egy</i> – a főnév határozatlanságára utal, szintén hangsúlytalan a kiejtése: <i>„Volt egy ember …”</i>.</p>
<p class="calibre2"><text class="redtext" style="font-size: 20px;"><b>A névutó.</b></text> A névutók a határozóragokhoz hasonlóan az előttük álló főnevekkel vagy főnévi értelemben használt más szófajú szavakkal együtt jelölhetnek:</p>
<p class="calibre2">   – <b>helyet</b>: <i>„…aprómarha-nyáj <b>közt</b> van szörnyű ítélet…”, „Másik a malacot láng <b>felett</b> hintálja…”;</i></p>
<p class="calibre2">   – <b>időt</b>: évek <b><i>óta</i></b>, órák <b><i>múlva</i></b>, heteken <b><i>át</i></b>;</p>
<p class="calibre2">   – <b>egyéb</b> <b>viszonyt</b>: szülei <b><i>iránt</i></b>, <i>„…a pipám javában égett, nem is mentem én a <b>végett…</b>”</i>, influenza <i><b>ellen</b></i>.<br/>Ugyanaz a névutó kifejezhet helyet <i>(a ház <b>előtt</b>)</i>, <i>időt</i> <i>(érkezése <b>előtt</b>)</i> <i>vagy egyéb körülményt (meghajlik a többség akarata <b>előtt</b>) is.</i></p>
<p class="calibre2"><text class="redtext" style="font-size: 20px;"><b>A kötőszó.</b></text> A kötőszók mondatrészeket <i>(Péter <b>és</b> Pál, szeretlek <b>is</b>, <b>meg</b> nem <b>is</b>),</i> tagmondatokat <i>(azt mondta rólad, <b>hogy…</b>, <b>de</b> én nem hittem el, <b>mert…</b>)</i> vagy egész mondatokat <i>(„Toldi Lőrincnének most van-é a torja? <b>Vagy</b> menyegzőjén hozta így a sorja?”)</i> kötnek össze.</p>
<p class="calibre2">A <i>ha</i> kötőszó feltételre, a <i>de</i>, <i>azonban</i>, <i>ellenben</i>, <i>csakhogy</i>, <i>noha</i>, <i>viszont</i> ellentétre utal. A <i>hiszen</i>, <i>vagyis</i>, <i>ugyanis</i> magyarázatot vezet be, a <i>hát</i>, <i>tehát</i>, <i>így</i> pedig következtetést. Választást jelezhetünk a <i>vagy</i>, <i>akár</i> kötőszókkal.</p>
<p class="calibre2">Az <b>egyes kötőszók</b> <i>(ám, de, hogy, ugyanis)</i> önmagukban állnak, a <b>páros kötőszók</b> ismétlődnek, vagy a meghatározott párjukkal együtt szerepelnek <i>(<b>akár</b> akarod, <b>akár</b> nem; jót <b>is</b>, rosszat <b>is</b>; <b>nemcsak</b> megígérte, <b>hanem</b> be <b>is</b> tartotta)</i>. Bizonyos kötőszókat önmagukban és párban is használunk <i>(is, is – is; vagy, vagy – vagy)</i>.</p>
<p class="calibre2"><b>A módosítószó</b>. A módosítószó az utána álló szó jelentését módosítja. Szerepe szerint lehet <b>tagadószó</b> <i>(nem, sem)</i>, <b>tiltószó</b> <i>(ne, se)</i>, kérdést kifejező szó <i>(-e, vajon)</i>, óhajtást kifejező szó <i>(bár, bárcsak)</i>.</p>

<p class="calibre2"><num>2.</num> Kapcsold össze az alábbi névutókat megfelelő szavakkal, főnevekkel és csoportosítsd őket annak alapján, hogy helyet, időt vagy egyéb határozói körülményt jelölnek-e! Egy névutót több helyre is írhatsz!<br/><i>mellett, óta, után, múlva, miatt, fölött, iránt, helyett, együtt, között, át, alatt, előtt, végett, ellen, mögött, miatt, szerint</i></p>
<p class="calibre2 redtext bigtext"><b>HÁZI FELADAT</b></p>

<img alt="Kép" src="dropped_image-26.png" style="float: right; max-width: 65%;"/>
<p class="calibre2"><rednum>1.</rednum> Fogalmazd meg írásban, mi a különbség a mondatpárok jelentése között:</p>
<p class="calibre2"><i>– Fűre lépni tilos!</i></p>
<p class="calibre2"><i>– A fűre lépni tilos!</i></p>
<p class="calibre2"><i>– Egy füzetet kérek.</i></p>
<p class="calibre2"><i>– A füzetet kérem.</i></p>
<div class="calibre1"><div class="calibre1"></div>
</div>
<div class="lightgreenbox">
<h4 class="calibre9">Gondolatgyűjtő</h4>
<p class="calibre2"><b>A viszonyszó</b>k többségének:</p>
<p class="calibre2">– nincs önálló, fogalmi jelentése, azaz viszonyjelentéssel rendelkeznek, – általában nem toldalékolhatók.</p>
<p class="calibre2">Fajtái: kötőszók, módosítószók, névelők, névutók.</p>
<p class="calibre2">Kötőszókkal szavakat, mondatrészeket, tagmondatokat kötünk össze. Pl. <i>de, és, hogy, is, vagy, ezért.</i></p>
<p class="calibre2">A módosítószókkal némileg megváltoztatjuk a mondatok jelentését. Fajtái: tagadó-, tiltó-, kérdő-, óhajtó-, bizonyító-, határozatlanságot kifejező szók. Pl. <i>nem, sem, ne, se, vajon, bárcsak, igen, persze, bezzeg, alighanem, talán.</i></p>

</div>
</body>
</html>
