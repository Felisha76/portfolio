<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">51. Tájékozódás – papíron és online</h3>

<div class="greenbox">
<h4 class="calibre9 bluetext">Gondolatébresztő</h4>
<p class="calibre2">Találkozol-e igazán a korosztályotoknak megfelelő gyermeklapokkal az újságosnál vagy a postán? Állítsd össze osztálytársaiddal, milyen érdeklődési területeket, rovatokat igényelnétek, milyen színeket és képanyagot fogadnátok szívesen!</p>
</div>
<p class="calibre2">Régebben sok gyerekeknek szóló, színvonalas újság jelent meg. Ilyenek ma szinte alig vannak. Ebben a leckében ezért elsősorban az interneten a korosztályodnak szánt vagy ajánlható nyelvi-irodalmi tájékoztató oldalakra hívjuk fel a figyelmed.</p>
<h4 class="calibre9"><text class="redtext" style="font-size: 20px;"><b>Mai gyermeklapok</b></text></h4>

<p class="calibre2"><img alt="Kép" src="dropped_image-133.png" style="float: right; max-width: 30%;"/>•    <i>Csodaceruza</i> – (a papíralapú újságnak van internetes oldala is: <i>www.csodaceruza.hu</i>). A folyóirat 14 éve működik, kortárs írók és illusztrátorok részvételével. A lap célkitűzése, hogy a gyerekek minőségi gyermekirodalmat olvassanak. A nyomtatott kiadvány mellett számos interaktív program is kapcsolódik az olvasás népszerűsítéséhez. Ilyen például a tanítási időben hetente megjelenő játék vagy a <i>Szerkeszd velünk a Csodaceruzát</i>! program az újság honlapján. A <i>Csodaceruza</i> szerkesztősége szívesen tesz eleget a meghívásoknak.</p>
<div class="calibre1"><div class="calibre1"></div>
</div>

<p class="calibre2">•    Szitakötő – a kíváncsi gyerekek lapja (<i>www.szitakoto.com</i>). Nemcsak tudományos ismeretterjesztő, hanem irodalmi, művészeti írások is találhatók a <i>Szitakötő</i>ben, amely oktatási segédanyag is. Felöleli az összes tantárgy területét, elsősorban felső tagozatosoknak szól.</p>
<h4 class="calibre9"><img alt="Kép" src="dropped_image-134.png" style="float: right; max-width: 40%;"/><text class="redtext" style="font-size: 20px;"><b>Gyermek-ifjúsági oldalak a neten</b></text></h4>

<p class="calibre2">•    Az <b>Országos Pedagógiai Könyvtár és Múzeum</b> olvasási portálja évfordulókhoz és országos rendezvényekhez kapcsolódik, az országos Bod Péter Könyvtárhasználati Verseny szervezésével az iskolai könyvtárakra irányítja a figyelmet. Intézményi keretei között és ezek támogatásával folyik a Bendegúz Tudásbajnokság <i>www.bendeguzakademia.hu/tudasbajnoksag</i>. Ez olyan országos tanulmányi vetélkedő, amely „játékosan tanít, erősít és fejleszt”.</p>
<p class="calibre2">•    A <b>Móra Kiadó</b> (<i>www.mora.hu</i>) honlapján eléggé sok szempont alapján lehet tájékozódni, megtalálhatod rajta a kamasz korosztály könyvajánlóit is rövid ismertetésekkel. Az új ifjúsági sorozatok és más könyvek mellett e-könyvek (elektronikusan letölthető könyvek) és igényes hangoskönyvek is szerepelnek a kínálatban.</p>

<p class="calibre2">•    A pozsonyi <b>Pagony Kiadó</b> <i>(www.pagony.hu)</i> könyves blog oldalán folyamatosan megjelennek kritikák ifjúsági olvasmányokról is. A kamaszolvasói könyvajánló példa lehet számotokra is: minden iskolai vagy osztályújságban, faliújságon vagy osztályközösségi oldalon egy állandó rovat lehetne a könyvkritika és olvasmányszemle, amit egymás számára írhatnátok saját olvasmányélményeitekből.</p>
<p class="calibre2">•    A <b>Magyar Olvasástársaság</b> honlapja (<i>www.hunra.hu</i>) szülőknek és könyvtárosoknak nyújt segítséget elsősorban, de <i>Gyermekirodalmi adatbázis</i> című menüje – <i>www. ki.oszk.hu/gyerekirodalom</i> – kifejezetten hozzáértők könyvajánlásait tartalmazza diákok számára.</p>
<h4 class="calibre9"><text class="redtext" style="font-size: 20px;"><b>Múzeumpedagógia és honlapok az anyanyelvről</b></text></h4>

<p class="calibre2">•    <b>A Magyar Nyelv Múzeuma – az anyanyelvi tudatosságért</b> (<i>www.pim.hu/hu/nyelvmuzeum</i>) Széphalmon, Kazinczy Ferenc egykori bányácskai gyümölcsöskertjének helyén, 2008-ban nyílt meg Európa egyetlen anyanyelvről szóló múzeuma. A múzeum múzeumpedagógiai-anyanyelvi nevelési programjának két alapfeladata van:</p>
<p class="calibre2">– a nyelvi-irodalmi (kulturális) nemzeti hagyományok megismertetése és így a nemzeti öntudat, a magyar nyelv és kultúra iránti elkötelezettség erősítése;</p>
<p class="calibre2">– az anyanyelvi ismeretterjesztés, a tudatos nyelvhasználatra nevelés: a nyelvi tudatosítás.</p>

<p class="calibre2">•    <b>Európai honlap az anyanyelvi tudatosságért</b> – A languagesindanger.eu elnevezésű honlap (<i>www.hu.languagesindanger.eu</i>) a veszélyben lévő nyelvek beszélőinek a támogatására és a világ nyelvi sokféleségének a megőrzése érdekében született. A honlapnak van egy magyar nyelvű változata, amelyen tájékozódhatsz és érdekes tudásanyagot is találhatsz. Megtudhatod például, hogy a magyar nem is olyan kis nyelv, mégis felvetődik jövőjének kérdése.</p>
<p class="calibre2">•    A <b>Nyelv és Tudomány</b> (<i>www.nyest.hu</i>) elnevezésű népszerű tudományos portál, blogoldal és anyanyelvi fórum oldalán számos aktuális érdekességet olvashattok élő és formálódó anyanyelvünkről. Komoly és olykor vicces anyanyelvi jelenségekről, hírekről egyaránt tudósítanak. A szótárakról például ezt írják: „A hagyományos szótárban lapozgatva két lépésben lehet eljutni a tüzetes felvilágosításhoz, míg a számítógépes programok a kért szó azonosításakor azonnal képesek lennének egyetlen lépésben az utalási helyre ugrani. Várhatóan a jövő <i>Nagy magyar e-szótára</i>, amely minden használatos magyar szót tartalmazna, hatalmas adatbázisok alapján készülhetne el.”</p>
<h4 class="calibre9"><text class="redtext" style="font-size: 20px;"><b>Szótárak anyanyelven - egynyelvű szótárak - szótárhasználat</b></text></h4>
<p class="calibre2">A szótárak sokféle alakban és méretben jelennek meg, a tartalmuk (a címszavak mennyisége) és a formájuk (az információk elrendezése egy-egy címszó alatt) óriási különbségeket mutathat. Egy nyelv szókincsének alapos tanulmányozását igazán a legnagyobb szótárak segítik elő, de érdemes használni már az egyszerűbb diákszótárakat is, hiszen a szótárak segítőeszközök a tanulásban.</p>


<p class="calibre2"><img alt="Kép" src="dropped_image-135.png" style="float: right; max-width: 40%;"/>•    <b>A TINTA Könyvkiadó</b> (<i>www.tintakiado.hu</i>) 1992 óta foglalkozik nyelvészeti szakmunkák és szótárak kiadványszerkesztésével. Többek között részt vett az Akadémiai Kiadó Képes diákszótárának előállításában, az Unikornis Kiadó Jókai-szótárának a munkálataiban. Olyan hiánypótló szótárak kiadója, mint például: <i>a Magyar szókincstár, a Magyar szólások és közmondások szótára, a Magyar közmondástár, az Értelmező szótár</i>.</p>
<p class="calibre2">•    A <b>Digitális Tankönyvtár</b> oldalról (<i>www.tankonyvtar.hu</i>) letölthető többek között a Tinta Könyvkiadó által kiadott <i>Magyar értelmező szótár diákoknak</i> című egynyelvű szómagyarázó szótár is. Ez elsősorban 10–15 éves tanulók számára készült. A szótárban megmagyarázott szavak között nyelvünk mindennapi szavai mellett találunk elavult, régi és új, napjainkban keletkezett szavakat is. Minden szó jelentéséhez példamondat kapcsolódik, így a meghatározások a példamondatokkal együtt jól megvilágítják az adott szó használati körét is.</p>
<p class="calibre2"><text class="redtext" style="font-size: 20px;"><b>Milyen a jól használható szótár?</b></text> A könyv papíralapú változatnál a papír minőségét és a kötést külön érdemes megvizsgálni. Jó, ha a kötés megengedi, hogy teljesen kinyissuk a kötetet. Egyébként mérvadónak tekintheted, hogy akár nyomtatott, akár online, akkor jó egy anyanyelvi értelmező szótár, ha az alábbiak megtalálhatók benne:</p>

<img alt="Kép" src="dropped_image-136.png" class="calibre5"/>

<div class="lightgreenbox">
<h4 class="calibre9">Gondolatgyűjtő</h4>
<p class="calibre2">Érdemes megismerkedned az ifjúsági és gyermeklapok, tájékoztató és ismeretterjesztő honlapok és könyvkiadói online felületek anyagaival! Ezek a kortárs irodalom legújabb műveit is ajánlják a korosztályodnak, s érdekes feladatokat juttatnak el hozzád. Az egynyelvű szótárak gyors és hatékony segítséget jelentenek a tanulásban. Tanuld meg használatukat, és keresd őket az iskolai könyvtárakban! Ha ajándékba ilyesmit kapnál, segíthetsz kiválasztani az igényes, neked való szótárt. A mai múzeumok nem porosodó gyűjtemények, hanem eleven kulturális terek, ahol a legújabb módszerekkel és technikákkal segítik a játékos tanulást. Különleges hely a Magyar Nyelv Múzeuma, online is elérhető, ahogyan más múzeumok is. Élj a lehetőségekkel!</p>
</div>
</body>
</html>
