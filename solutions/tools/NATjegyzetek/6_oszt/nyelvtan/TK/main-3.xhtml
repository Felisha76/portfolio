<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre babybluebackground">

<h3 class="calibre8 bigtext bluetext">4. Az ismeretközlő szöveg beszédben és írásban</h3>
<div class="greenbox">
<h4 class="calibre9 bluetext">Gondolatébresztő</h4>
<p class="calibre2">Mérjétek le és figyeljétek meg, mennyi szöveget tudtok elolvasni két perc alatt! Próbáljatok ugyanennyi ideig beszélni arról, amit a szövegben olvastatok! Mennyit sikerült elmondani, melyik volt a nehezebb?</p>
</div>

<p class="calibre2"><num>1.</num> Az alábbi szövegből emeld ki azokat a szavakat, amelyeket nem ismersz! Nézz utána a jelentésüknek! Milyen fontos információkat tudhatsz meg a szövegből?</p>
<div class="lightgreenbox">
<p class="calibre2"><b>Menetrend</b></p>
<p class="calibre2">Előre meghatározott viszonylatokon és indulási időpontokban kizárólag alacsonypadlós járműveket indítunk. A garantáltan alacsonypadlós járatok biztosításával az a célunk, hogy a mozgásukban korlátozott, nehezen mozgó utasaink számára lehetőséget biztosítsunk utazásaik megtervezésére, úti céljuk kényelmes és biztonságos elérésére. A honlapon és a menetrendkönyvben a garantáltan alacsonypadlós járatokat félkövér dőlt betűkkel, a megállóhelyeken kihelyezett menetrendeken dőlt betűkkel jelöltük.</p>
</div>

<p class="calibre2"><num>2.</num>   a)   Minden csapat húz vagy kap tanárotoktól egy-egy lapot, amelyen valamilyen téma van megjelölve, amelyeket elegendő felkészülés után 1-2 percben megfelelőképpen elő kell adnotok. Beszéljétek meg – a legjobb, ha le is írjátok – a mondandót, majd valaki a csoportból adja elő a témát a leírt feltételek, a kommunikációs helyzetnek, a műfajnak megfelelően!</p>
<p class="calibre2">        b)   A többi csoport próbálja meg kitalálni, hol, kinek, mi célból szólt az előadás!</p>
<p class="calibre2"><text class="redtext" style="font-size: 20px;"><b>Az ismeretközlő szöveg.</b></text> Az ismeretközlő szöveg lehet <b>elbeszélő vagy leíró</b>. Lényege, hogy középpontjában az <b>információk</b> állnak, az új ismeretre, tudáselemre figyelünk, azt hangsúlyozzuk. Ez az a szövegtípus, amellyel a legtöbbet találkoztál eddig az iskolában, hiszen zömmel ilyen szövegekből állnak a tankönyveid. Amikor tanulsz, feldolgozod és értelmezed a szöveget, kiemeled az új információt, feltárod a szöveg összefüggéseit, új kapcsolatokat fedezel fel vagy hozol létre, és végül elraktározod az így szerzett tudást.</p>
<p class="calibre2"><text class="redtext" style="font-size: 20px;"><b>Az ismeretközlő szöveg változatai és jellemzői.</b></text> A <b>szépirodalmi</b> vagy <b>tudományos</b> <b>jellegű</b> és <b>sajtószövegek</b> mellett hivatalos és magáncélú változatokkal is találkozhattál már. Ez a szövegtípus általában kijelentő mondatokból áll, kerüli az ismétlést, a bőbeszédűséget. Megfogalmazása általában <b>egyszerű</b>, világos, jól követhető, hiszen igyekszik fenntartani az érdeklődést. Mivel ismereteket közlünk vele, mindig <b>tárgyszerűnek</b> és hitelesnek kell lennie, különben a hírközlés és a tájékoztatás célja sérül.</p>
<div class="calibre1">
<img alt="Kép" src="dropped_image-8.png" style="float: right; max-width: 50%" />
<p class="calibre2">Mindennap találkozhatunk gyakorlati célú, hasznos tájékoztató szövegekkel, ilyen a menetrend, az útleírás, a térkép, az órarend vagy a használati utasítás. Ezekben a szövegtípusokban a szigorúan szakszerű és rövid szövegek mellett ábrák és képek segítik a tájékozódást. Gyakran táblázatokban kell eligazodni adatok, egyezményes jelek és rövidítések között. A pontos megértéshez mindezeket egyszerre kell tudni értelmezni, ezért érdemes gyakorolni a használatukat, akár a papíralapú, akár az internetes változaton.</p>
<p class="calibre2"><text class="redtext" style="font-size: 20px;"><b>Kommunikációs cél és beszédmód a szövegekben.</b></text> Az ismeretközlés egyaránt lehet <b>hivatalos és személyes</b> hangvételű aszerint, hogy mi a kommunikációs cél. Ilyen például az önéletrajz, ami egyaránt lehet hivatalos és személyes. Tekintsd meg az önéletrajzmintát a könyv 14. oldalán! <br/>   Az elvárás szerint megszabott időrendben és kívánalmak szerint kell sorolnod és csoportosítanod az adataidat. Nagyon rövid, amerikai változatában csak adatok szerepelhetnek, míg a hagyományos életrajzban sűrítve beszéljük el az életünk eseményeit valamilyen célból: iskolai felvételi, álláspályázat, ösztöndíj. Az is lehet, hogy külön kell írnod arról, miért szeretnél valahová jelentkezni vagy valamit elérni. Ilyenkor csak azokat a dolgokat emeld ki, amelyek az érdeklődésedet vagy a célodat magyarázzák és indokolják.</p>
</div>

<div class="lightgreenbox">
<div class="calibre1">
<h4 class="calibre9">Gondolatgyűjtő</h4>
</div>
<div class="calibre1">
<p class="calibre2">Az ismeretközlő szöveg lehet elbeszélő vagy leíró. Középpontjában az információk állnak. Ilyen szövegekből állnak például a tankönyveid. A szépirodalmi vagy tudományos jellegű és sajtószövegek mellett léteznek hivatalos és magáncélú változatok is. Utóbbira példa az önéletrajz hivatalos és személyes változata.</p>
<p class="calibre2">Ez a szövegtípus általában kijelentő mondatokból áll, kerüli az ismétlést, a bőbeszédűséget. Megfogalmazása egyszerű, világos, jól követhető, hiszen igyekszik fenntartani az érdeklődést.</p>
</div>
</div>
<p class="calibre2"><text class="redtext" style="font-size: 20px;"><b>A kiselőadás és előadásmódja.</b></text> Amikor kiselőadást vállalsz valamilyen tantárgyból, <b>a tudományos ismeretterjesztő előadás</b> logikáját érdemes követned. Szükséged van jó <b>tárgyismeretre</b>, segít ebben, hogy <b>az anyaggyűjtés lépéseit</b> már <b>tanultad</b> ötödikben. Tudnod kell, <b>milyen felkészültségű hallgatóknak beszélsz, hol, és mennyi időd van rá</b><b>.</b></p>
<img src="main-15.jpg" alt="" class="calibre5" style="float:right; max-width: 50%;"/>
<p class="calibre2">Ma már az is lényeges, hogy vetített <b>képekkel, videó-és hangbejátszásokkal illusztrálhatod</b> a mondandódat, bár a <b>könyvvel vagy rajzzal</b> szemléltetés ugyanolyan jó módszer lehet. Még zenét is használhatsz.</p>
<p class="calibre2">Amikor egy-egy témát leíró módon bemutatsz, nagy haszonnal alkalmazhatod a <b>leírás</b> előző évben tanult <b>alapelveit</b> (pl.: sorrend időben és térben, szemléletesség). Szóban is, írásban is fontos az előrehaladás következetessége. Jó, ha törekszel a hatásos előadásmódra is: életszerűen és a lehető leggördülékenyebben add elő a
mondandódat. Segítség ehhez, ha néhány kulcsszót felírsz magadnak egy kis lapra. Ha már otthon vagy a napköziben gyakorolod a hangos és szabad előadásmódot, nem ér meglepetés. Aki csak leolvassa egy diáról, amit ráírt, vagy papírból beszél, nem tud figyelni a hallgatóságra. Aki viszont képes követni a visszajelzéseket, az tud válaszolni a kérdésekre, gyorsít vagy lassít, halkabban vagy hangosabban beszél, ha szükséges.</p>
<p class="calibre2 redtext bigtext"><text><b>HÁZI FELADAT</b></text></p>

<p class="calibre2"><rednum>1.</rednum> Készítsetek útvonaltervet írásban egy idős turista számára, aki külföldről érkezik hozzátok, és szeretné megismerni a környéketeket!</p>
<img alt="Kép" src="dropped_image-9.png" class="calibre5"/>
</div>

</body>
</html>
