<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">38. A viszonyszók II. Igekötő, segédige</h3>
<div class="greenbox">
<h4 class="calibre9">Gondolatébresztő</h4>
<p class="calibre2">Szerinted mi a különbség a következő párok között: <i>elfog – el fog…; megtud – meg tud…?</i></p>
</div>
<div class="calibre1">
<p class="calibre2"><purplecontainer>Dóri naplója</purplecontainer></p>
</div>
<p class="calibre2"><img alt="Kép" src="dropped_image-100.png" style="float: right; max-width: 50%;"/><i>Apának Ady az egyik kedvenc költője, ezért amikor meghallotta, hogy A fölföldobott kő című verset tanulom, azonnal elszavalta fejből, majd elővette első Ady-kötetét, amit még a nagypapától kapott. (Őszintén szólva meglepődtem, hogy így emlékszik a versre, pedig még át se nézte!) A kötetből megsárgult papírlapok estek ki: apa gyerekkori versei. Amikor mindezt elmeséltem Daninak, az az ötlete támadt, hogy szervezzünk a költészet napjára versíró versenyt. Erzsi néninek csak az az egy kikötése volt, hogy valóban MI szervezzük meg. Bevállaltuk! Kihirdettük a versenyt, elkészítettük a plakátokat, még a táblára is felírtuk a leadási határidőt, ezt színessel át is írtuk. Összeírtuk a jelentkezőket, összesen húsz gyereket. A beérkezett verseket először csak átolvastuk, mert húszan összesen 32 verset adtak le. A jobbakat aztán újra végigolvastuk. Nehéz volt a döntés, de ki kellett választanunk a legjobbakat. Holtversennyel nem számoltunk, de olyan erős volt a mezőny, hogy megosztott 3. helyet adtunk ki. Mielőtt megírtuk az okleveleket, többször is ellenőriztük az eredményt. A nyertesek verseit felolvastuk az irodalomórán, és még az iskolaújságban is megjelentettük őket. Erzsi néni minden versenyzőnek beírt egy ötöst, mi pedig dicséretet kaptunk.</i></p>
<p class="calibre2">Az <b>igekötők</b> általában az igéhez kapcsolódó szavak. Nagyon fontos szerepük van az ige jelentésében.</p>

<p class="calibre2"><num>1.</num> Gondold végig, mi a különbség a <i>tanultam, megtanultam, eltanultam és kitanultam</i> szavak jelentése között!</p>

<p class="calibre2"><num>2.</num> Milyen szerepük lehet az igekötőknek? Csoportosítsátok páros munkában a következőket, próbáljátok megállapítani a csoportokat is!</p>
<p class="calibre2"><i>felvisz, fölszállott, levisz, ráfarag, elvisz, visszavisz, félreért, odavisz, átvisz, keresztülviszi (az akaratát), kijár, összefut (valakivel), megírta (a leckét), beszámolt (az elvégzett munkáról), elszámolt (a rábízott pénzzel), felszámolta (a vállalkozását), kisiklik</i>.</p>


<p class="calibre2"><num>3.</num> Gyűjts tíz igekötőt Dóri naplójából!</p>

<p class="calibre2"><num>4.</num> Állapítsd meg a <i>kikötése</i> szó szófaját, mondatbeli szerepét és toldalékait az <i>„egy kikötése volt”</i> mondategységben! Mi a következtetésed, az igék mellett milyen szófajú szóhoz kapcsolódhat még igekötő?</p>
<p class="calibre2">A korábban említettek mellett a viszonyszók két fajtájáról kell még szót ejtenünk. Mindkettő <b>kapcsolódhat igéhez</b>, illetve <b>igékből képzett szavakhoz is</b>.</p>
<p class="calibre2"><img alt="Kép" src="dropped_image-101.png" style="float: right; max-width: 50%;"/><text class="redtext" style="font-size: 20px;"><b>Az igekötők.</b></text> Az igekötőket <b>igékhez</b> vagy <b>igékből képzett szavakhoz</b> kapcsoljuk. Pl.: <i>kiszagol, leértékelni, megőrizve, összetűzés</i>. Módosítják vagy akár meg is változtathatják annak a szónak a jelentését, amihez kapcsolódnak, <i>pl.: jár – bejár, kijár, feljár, lejár, eljár, átjár, megjár, hazajár, összejár, visszajár, végigjár</i> stb.</p>

<p class="calibre2">Az igekötőket nagyon sokféle szerepben használjuk, például:</p>
<p class="calibre2">– Jelezhetik a cselekvés, mozgás <b>irányát</b>, pl.: <i>lemegy, elmegy, felmegy, átmegy</i>.</p>
<p class="calibre2">– Utalhatnak a cselekvés, történés <b>befejezettségére</b>, pl.: <i>csinál – megcsinál, végez – elvégzi, vasal – kivasal, éget – feléget, dob – eldob</i>.</p>
<p class="calibre2">– Akár teljesen <b>meg</b> is <b>változtathatják</b> az ige eredeti <b>jelentését</b>, pl.: <i>jár – lejár (a szavatossága), beszél – kibeszél (valakit), ereszkedik – megereszkedik, fogad – elfogad</i>.</p>

<p class="calibre2"><num>5.</num> Képezz igekötős igéket az alábbi igekötők és igék, igenevek felhasználásával, majd foglald őket mondatba! Figyeld meg a jelentésmódosulásokat!</p>
<img alt="Kép" src="dropped_image-102.png" class="calibre5"/>


<p class="calibre2"><num>6.</num> Az alábbi igéket írd le a füzetedbe jövő időben! A szám, személy és ragozás ne változzon!</p>
<i><p class="calibre2">elhozom,                  lerajzolják,                    megmondod,</p>
<p class="calibre2">összeadjuk,                 szétvágja,                      visszaviszitek</p></i>
<p class="calibre2 redtext bigtext"><b>HÁZI FELADAT</b></p>
<p class="calibre2"><rednum>1.</rednum> Lásd el a következő szavakat minél több igekötővel, majd néhányról mondd el, miben változott meg a jelentése az igekötő hatására: <i>számol, nézzük, játssza, beszéltem, vezet!</i></p>

</body>
</html>
