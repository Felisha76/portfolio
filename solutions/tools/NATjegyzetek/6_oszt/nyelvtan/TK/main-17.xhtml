<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre babybluebackground">
<h3 class="calibre8 bluetext bigtext">20–21. Összefoglalás – Szövegértés</h3>

<p class="calibre2"><num>1.</num> Olvasd el a Nyíregyházi Állatpark bemutatkozását, majd oldd meg a feladatokat a füzetedben!</p>
<p class="calibre2">A Nyíregyházi Állatpark a várostól 5 km-re, a sóstói üdülőövezetben található, ahol strandfürdő, falumúzeum és egy parkerdő nyújt kikapcsolódást az idelátogatóknak. Az állatpark ebben a természetes, szinte háborítatlan környezetben kapott helyet egy tölgyerdő mélyén. A 30 hektáros területen világrészek fogadják a látogatókat, hogy végigjárhassák a Földet, megfigyelhessék, miként élnek a világ különböző vidékein az állatok. A látogatók az állatpark saját szállodájában, a Hotel Dzsungelben pihenhetik ki fáradalmaikat.</p>
<p class="calibre2">A parkot 1998-ban hozták létre egy régi szabadidőpark helyén. A cél az volt, hogy megőrizve a természetes környezet adta lehetőségeket, egy olyan állatbemutató jöjjön létre Magyarországon, amely a modern nyugat-európai állatkertek küldetésének felel meg. […]</p>
<p class="calibre2">A sokszínű állatvilág több mint 500 faja és több mint 5000 egyede él itt, melyek között olyan különlegességekkel találkozhatnak látogatóink, mint a fehér tigris, az afrikai elefánt, a komodói sárkány, az indiai orrszarvú, a jegesmedve, a homoki tigriscápa és a nyugati síkvidéki gorilla. Az ötvennél is több fajmegmentési program részeseként sikeresen szaporodik nálunk többek között a zsiráf, a lisztmajmocska, a borneói orangután, a bali seregély és a szibériai tigris. Munkatársaink folyamatosan jelen vannak a nemzetközi zoológiai vérkeringésben. Fontos kapcsolatot ápolunk az Indonéz Erdészeti Minisztériummal, maláj és indonéz állatkertekkel. Több szakmai szervezet irányítótestületében veszünk részt, és folyamatosan jelenik meg csapatunk valamelyik tagjának publikációja szakmai kiadványokban.</p>
<p class="calibre2">Ma már persze az állatkert nem csak a bemutatásról, a szórakozásról, a kikapcsolódásról szól. A szorosan vett szakmai munka mellett jelentős súlyt helyezünk a gyerekek környezettudatos nevelésére és a fiatal korban kialakítható kapcsolatra az élő környezettel. Az állatbemutatók mellett nagy sikerrel működnek nyári táboraink és erdeiiskola-programjaink is.</p>


<p class="calibre2" style="float: right;">(<i>www.sostozoo.hu</i> nyomán)</p>
<br/>
<br/>


<p class="calibre2">(1)    Mikor alapították az állatparkot? <right>1 pont</right></p>

<p class="calibre2">(2)    Miért hozták létre a Nyíregyházi Állatparkot?</p>
<ul class="calibre10">
<li class="calibre7">
<p class="calibre2">a)    Azért, hogy háborítatlanul pihenjenek ott az állatok.</p></li>
<li class="calibre7">
<p class="calibre2">b)    Azért, hogy megfigyelhessék a látogatók, hogyan élnek az állatok.</p></li>
<li class="calibre7">
<p class="calibre2">c)    Azért, hogy jelen legyenek a munkatársak a nemzetközi zoológiai életben.</p></li>
<li class="calibre7">
<p class="calibre2">d)    Azért, hogy fajtamentési programban vegyenek részt.<right>1 pont</right></p>
<div class="calibre1">

</div>
<div class="calibre1">

</div></li></ul>
<p class="calibre2">(3)    Az olvasottak alapján magyarázd meg, mit lehet még csinálni Sóstón az állatkert megtekintésén kívül? <right>3 pont</right></p>

<p class="calibre2">(4)    Gondolj egy olyan állatra, amelyet nem említ a cikk, de te szívesen látnád az állatkertben! <right>1 pont</right></p>

<p class="calibre2">(5)    Számozd meg a mondatokat 2-vel, 3-mal és 4-gyel, abban a sorrendben, ahogy a szövegben következnek!<br/>Az elsőt megjelöltük neked.</p>
<p class="calibre2">……. Az állatkertben a környezetvédelmre is tanítják a látogatókat.</p>
<p class="calibre2">……. Újságcikkeket is írnak a park munktársai.</p>
<p class="calibre2">……. A Nyíregyházi Állatpark Sóstón található.</p>
<p class="calibre2">……. Világrészenként csoportosítva élnek ott az állatok.</p>
<p class="calibre2">……. Kihalófélben lévő állatokat is szaporítanak itt. <right>4 pont</right></p>

<p class="calibre2"><num>2.</num> Csoportban dolgozzatok!</p>
<ul class="calibre10">
<li class="calibre7">
<p class="calibre2">a)    Gyűjtsétek ki a főneveket, külön csoportosítva a közneveket és tulajdonneveket!</p></li><li class="calibre7">b)    Gyűjtsetek ki legalább öt melléknevet!</p></li>
<li class="calibre7">
<p class="calibre2">c)    Keressétek meg a tulajdonnévből melléknévvé vált szavakat, írjátok le őket!</p></li>
<li class="calibre7">
<p class="calibre2">d)    Gyűjtsétek ki a számneveket, és külön csoportosítsátok az egyes fajtákat!</p></li>
<li class="calibre7">
<p class="calibre2">e)    Keressetek viszonyszókat: névelőt, névutót, kötőszót, módosítószót!</p></li></ul></li></ul>

<p class="calibre2">A szavakat <b>jelentésük, toldalékolhatóságuk</b> és <b>mondatbeli szerepük</b> szerint soroljuk <b>szófajokba</b>.</p>
<p class="calibre2">A tanév első hónapjaiban számos szófaji csoportot megismertetek: a főneveket, a mellékneveket, a számneveket és a viszonyszókat. Idézzük fel röviden, mit tudtatok meg róluk!</p>
<p class="calibre2">– A <b>főnév</b> megnevező szófaj. A toldalék nélküli főnév mondatrészi szerepe általában a <i>Ki, Mi +</i> állítmány kérdésre felelő alany. A főnév toldalékai: jelek (pl.: <i>fagyi-k, Marcsi-é, hajó-i-m</i>) ragok (pl.: <i>Pali-t, Peti-nek a laptopja, ablak-ban, Anná-nál, ház-ig, kutyá-vá, tanár-ként, idő-nként, takaró-stul, tel-ente</i>). A főnév fajtái a köznév és a tulajdonnév. A köznév lehet egyedi név (<i>tehén</i>), gyűjtőnév (<i>gulya</i>) vagy anyagnév (<i>vas, alumínium</i>). A tulajdonnév lehet személynév (<i>Alexandra</i>), földrajzi név (<i>Hortobágy</i>), intézménynév (<i>Arany János Általános Iskola</i>) és még sok minden. A több különírt szóból álló tulajdonnevek helyesírási szabályaira ezek a példák emlékeztethetnek: <i>Magyar Köztársaság, József körút, Élet és Tudomány, A kőszívű ember fiai.</i> A kötőjellel írt, több szóból álló tulajdonnevek helyesírási szabályaira pedig ezek: <i>Atlanti-óceán, Észak-Európa, Gellért-hegy</i>.</p>
<p class="calibre2">– A <b>melléknevek</b>ről megtanultuk, hogy tulajdonságot fejeznek ki. Toldalék nélkül a mondatbeli szerepük általában minőségjelző. Toldalékai jelek (<i>szép</i>, <i>sze-bb, leg-sze-bb, legesleg-sze-bb</i>), ragok (pl.: <i>mély-en, vidám-an, angol-ul, külső-leg</i>). Helyesírásukról megtudhattad, hogy az <i>ó, ő, ú, ű</i> végű melléknevek utolsó magánhangzója mindig hosszú. Kiderült, hogy a <i>világossárgát</i> egybeírjuk, de a <i>világos citromsárgát</i> külön, továbbá az <i>aranygyűrűt</i> egybe, de az <i>arany karikagyűrűt</i> külön. Jó emlékeztető lehet a tulajdonnévből képzett melléknevekhez ez a néhány példa: <i>aranyi életmű, Petőfi Sándor-i életmű, Vas megyei, kis-balatoni, Ferenc-hegyi</i>.</p>
<p class="calibre2">– Tanultunk a <b>számnevek</b>ről is, ezek mennyiséget fejeznek ki. Mondatbeli szerepük általában mennyiségjelző. Gazdagon toldalékolhatók, pl.: <i>sok-an, öt-en, hárm-an-négy-en.</i> Némelyik számnév fokozható is, pl.: <i>kevés, kevesebb, legkevesebb. </i>Bizonyára jól megjegyezted, hogy beszélhetünk határozott és határozatlan számnevekről (<i>nyolc – sok</i>), és beszélhetünk tőszámnévről (<i>öt</i>), sorszámnévről (<i>ötödik</i>) és törtszámnévről (<i>ötöd</i>). Helyesírásukra ezek a példák emlékeztethetnek: <i>1992 – ezerkilencszázkilencvenkettő, 2001 – kétezer-egy, 150 225 – százötvenezer-kétszázhuszonöt, vagy: har-ma dikban – 3.-ban.</i> A keltezéssel kapcsolatban: <i>február 1-én – február elsején, október 7. óta – október 7-e óta</i>.</p>
<p class="calibre2">– A <b>viszonyszók</b>nak nincs önálló jelentésük, szószerkezetbeli vagy mondatbeli helyük, a másik elemhez való kapcsolatuk határozza meg jelentésüket. Önállóan nem lehetnek mondatrészek. A viszonyszók közül most ezeket tanultuk: névelő (<i>a, az, egy</i>), névutó (<i>mellett, után</i>), kötőszó (<i>és, vagy, de</i>) és módosítószó (<i>nem</i>).</p>

<p class="calibre2"><num>3.</num> Fogalmazd meg a felsorolt példák alapján az egyes helyesírási szabályokat!</p>
<p class="calibre2 redtext bigtext"><b>HÁZI FELADAT</b></p>

<p class="calibre2"><rednum>1.</rednum> Írj mindegyik csoporthoz két-két példát!</p>

<img alt="Kép" src="dropped_image-46.png" class="calibre5"/>

</body>
</html>
