<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">22. A névmások csoportosítása, a személyes névmás</h3>
<div class="greenbox">
<h4 class="calibre9 bluetext">Gondolatébresztő</h4>
<p class="calibre2">Hogyan tudod elkerülni a szóismétlést a következő mondatokban?</p>
<p class="calibre2"><i>Dóri általános iskolás. Dóri hatodik osztályba jár. – A piacon édes almát is árulnak. Az almáspitébe édes kell. – Egy kiló elég lesz? – Igen, egy kilót kérek</i>.</p>
</div>

<img src="main-56.jpg" alt="" class="calibre5" style="float: right; max-width: 50%; margin-top: 20px;"/>
<p class="calibre2"><num>1.</num> Figyeld meg, milyen szófajú szavakat helyettesítettél a <i>Gondolatébresztő</i> mondataiban! Ezek lesznek a <b>helyettesítő szófaj</b>, a <b>névmás</b> csoportjai. Segítségükkel elkerülhetjük a szóismétléseket és az igen hosszú mondatokat. Arra is használjuk ezt a szófajt, hogy a korábban elhangzottakra <b>visszautaljunk</b> <i>(<b>ezt</b> mondta az imént Janó)</i>, illetve hogy a szövegben előreutaljunk <i>(<b>úgy</b> hívta őt, hogy Emese)</i>. <b>Rámutató szerep</b>ük miatt is hasznosak <i>(<b>azt</b> a tollat vedd meg)</i>.</p>
<div class="calibre1"><div class="calibre1"></div>
</div>

<p class="calibre2"><purplecontainer>Dóri naplója</purplecontainer></p>
<p class="calibre2"><i>Megint iskola. Ráadásul az első óránk irodalom volt, amire elfelejtettem megírni a tavaszi szünetben a leckét. Irodalomból ez még sohasem fordult elő velem! Nem is tudom, hogy történhetett. Erzsi néni is csodálkozva nézett rám, ettől teljesen elvörösödtem. Így érezhette magát György Lajos király előtt, bár neki nem kellett pótolnia a leckét! Erzsi néni kérdezte is tőlem, mi történt, mire én elmeséltem, hogy egész szünetben jövés-menés volt nálunk, és bár amikor Marcival találkoztunk, meséltünk neki a leckéről is, meg róla is, valahogy elfelejtettem. Szerencsére Erzsi néni megértő volt, gondolom, ő is számított arra, hogy többen jelentünk majd az óra elején, így nem szidott meg minket túlságosan, hanem elmesélte, hogy ez bizony vele is megtörtént, úgyhogy pótoljunk, gondoljuk végig a történteket és okuljunk belőle. Cili persze ahelyett, hogy örült volna, szünetben nekem támadt mert szerinte a tanárok kivételeznek velem. Zsuzsi erre rögtön visszavágott, mondván hogy nem kivételeznek, csak értékelik, hogy én nem hordom úgy fenn az orrom, mint ő, rám lehet számítani, nem úgy, mint rá, és ezt ők is tudják, ahogy az egész osztály. Dani csak hallgatott, de Cili nekitámadt: „Te meg mit kuksolsz? Miért nem védesz meg? Utállak benneteket! Hallani sem akarok rólad többet! Nem is akarok tovább járni veled!” – visította, majd kirohant a teremből. Mi meg csak álltunk értetlenkedve, és szóhoz sem jutottunk. (Ami igazán nem jellemző ránk.) Ez a csaj velünk veszekedett? Velünk, akik elviseltük, és segítettünk neki mindenben? Velünk, akik Dani kedvéért mindenhová elhívtuk? Zsuzsival megállapítottuk, hogy Cilinek agyára ment a síelés. Vagy csak irigy, mert húsvétkor megint valami puccos szállodában kellett unatkoznia a szüleivel, ahelyett hogy a mi bulinkon lett volna, mert hallotta, hogy a mienk milyen jól sikerült. De az én fülemben egyfolytában Cili utolsó mondata visszhangzott: „Nem is akarok tovább járni veled!” Hmmm… De vajon miért örülök én ennek?</i></p>
<p class="calibre2"><text class="redtext" style="font-size: 20px;"><b>A névmások jellemzői.</b></text> A névmások a mondatban főneveket, mellékneveket, számneveket, határozószókat helyettesítenek. Önálló <b>jelentés</b>ük nincs, a szövegkörnyezetből derül ki, melyik szó helyett állnak a mondatban. Így például könnyű kitalálnunk, hogy az <i><b>ő</b></i> névmás Toldi Györgyre utal: „előbb mint Miklós, <b><i>ő</i></b> is Budán termett”. Vagy mikor így jajong György, képmutató módon: „<b><i>Hová, hová</i></b> nem lett?”, mi nagyon is tudjuk, hogy mit takar a <i>hová</i> névmás: előbb a nádasba, utóbb Pest városába került az öccse. A névmások <b>ragozhatók</b>, mégpedig azokhoz a szófajokhoz hasonlóan, amelyeket helyettesítenek, így mondatrészi szerepük is megegyezik azzal a szófajjal, amelyeket helyettesíti. Képzőket viszont nem kaphatnak, ebben eltérnek a többi alapszófajtól.</p>
<p class="calibre2"><text class="redtext" style="font-size: 20px;"><b>A névmások csoportjai.</b></text> A névmásoknak <b>kilenc csoport</b>ját különíthetjük el. Ezek között vannak olyanok, amelyek <b>csak főnevet helyettesíthetnek</b>, mondatrészi szerepük megegyezik a főnévével, és a főnévhez hasonlóan vehetnek fel toldalékokat. A többi névmás állhat <b>főnév, melléknév, számnév</b> és <b>határozószó helyett</b> is, mondatrészi szerepük a helyettesített szófajéval egyezik meg. A névmások fajtáit néhány példával az alábbi táblázatban foglaltuk össze:</p>

<img alt="Kép" src="dropped_image-47.png" class="calibre5"/>


<p class="calibre2"><num>2.</num> Hogyan csoportosítjuk a névmásokat? Keress rájuk példát Dóri naplójából!</p>
<p class="calibre2"><text class="redtext" style="font-size: 20px;"><img alt="Kép" src="dropped_image-48.png" style="float: right; max-width: 50%;"/><b>A személyes névmás.</b></text> A személyes névmással általában <b>rámutatunk</b> a kommunikációban szereplő egyénekre <i>(<b>én</b> tettem, <b>ön</b> mondta, <b>maguk</b> a felelősek)</i>, de utalhatunk velük fogalmakra is <i>(a műveltség, a tudás segít, velük könnyebben boldogulsz ismeretlen helyzetekben is)</i>. A személyes névmást csak akkor tesz-szük ki egy mondatban, ha nyomatékosítani szeretnénk a cselekvő személyét, hiszen az igei személyragok és a birtokos személyjelek egyértelműen utalnak a cselekvést végző személyre. Például: <i><b>Én</b> hazamegyek, <b>te</b> itt maradsz!</i> A <i>te, ti</i> helyett az <i>ön, önök, maga, maguk</i> névmásokat használjuk, ha nem tegeződünk, hanem magázódunk valakivel: <i>Ön hol lakik? Maga üljön oda!</i> A két változat közül általában az <i>ön</i>-t tartják udvariasabbnak.</p>


<p class="calibre2"><num>3.</num> Játsszatok a személyes névmásokkal! Váltogatva tegyétek fel az alábbi kérdéseket padtársaddal egymásnak, s határozzátok meg, hogy a személyes névmás melyik számú, személyű alakjával válaszoljon!<br/><i>Kit? Kinek? Kihez? Kivel? Kiről? Kinél? Kitől? Ki miatt? Kiben? Ki mellett?</i></p>

<p class="calibre2"><num>4.</num> Mit figyeltetek meg az előző feladatban? Bontsátok elemeikre a válaszul adott személyes névmásokat, mint például a <i>nekem, hozzájuk, veled, róluk, nálatok, tőle</i>. Milyen elemeket figyelhettek meg a személyes névmások ragozott alakjaiban?</p>
<p class="calibre2">A személyes névmások szabálytalan ragozásúak. A határozóragos és a névutós alakjuk megfelel a határozórag, illetve névutó személyragos alakjának: <i>(én)mögöttem, téged, (ő)neki, (mi)rólunk, (ti)felétek, (ő)felettük</i>. Több toldalékos névmási alakban pedig egy-egy toldalékot ismerhetsz fel, pl.: <i>nek-em, nek-ed, től-em től-e</i> stb. Az egyes szám első és második személyű, rövidebb tárgyragos alakjukban maga a <i>-t</i> is elmarad: <i>engem(et), téged(et).</i></p>
<p class="calibre2"><text class="redtext" style="font-size: 20px;"><b>A birtokos névmás.</b></text> A napló egyik mondatában ezt a szószerkezetet olvashatod: <i>a mi bulink(on)</i>. Ez egy birtokos szerkezet, amely azt mutatja meg, hogy valami (a birtok, itt: <i>a buli</i>) valakié (a birtokos, itt: <i>mi</i>): a buli a <i><b>mienk</b></i>. Egy másik példa: Ezek az <i>ő poharai</i> = A poharak az <i><b>övéi</b></i>.<br/><br/><img src="main-59.jpg" alt="" class="calibre5"/></p>
<div class="calibre1"><div class="calibre1"></div>
</div>


<p class="calibre2">A birtokos névmás a <b>birtokos szerkezet helyett</b> áll a mondatban. A birtokos névmás kifejezi a szövegben már említett dolog birtokosának számát és személyét, valamint azt is, hogy egy vagy több birtokról van-e szó <i>(könyvem-et – <b>enyém</b>; sapkáim-at – <b>enyéim</b>)</i>. Az alábbi táblázatban összefoglaltuk a birtokos névmás alakjait.</p>
<img alt="Kép" src="dropped_image-50.png" class="calibre5"/>
<p class="calibre2">A birtokos névmáshoz is a főnév mintájára kapcsolhatunk ragokat (<i>enyémhez, tieidnek, mienkért</i>).</p>

<p class="calibre2"><num>5.</num> Válogassátok ki, melyek a birtokos névmások! (Előnyben az ügyes angolosok!) My, this, big, five, yours, me, his, our, your, they, their, her, young.</p>

<p class="calibre2"><num>6.</num> Helyettesítsd a következő mondatok kiemelt szószerkezeteit birtokos névmással! Írd le az így kapott mondatokat a füzetedbe!<br/><i>A radiátoron az <b>én ruháim</b> száradnak. Csak az <b>ő barátait</b> hívták meg. A <b>te kérdéseid</b> mindig érdekesek. A <b>ti iskolátokról</b> csupa jót hallottam! Nem a <b>mi labdánk</b> repült át a kerítésen?</i></p>

<p class="calibre2"><num>7.</num> Bontsd részeire a következő birtokos névmásokat: <i>enyéim, tied, övé, mieink, övéik, tieitek</i>! Milyen elemeket fedeztél fel bennük?</p>
<div class="calibre1"><div class="calibre1"><img src="main-61.jpg" alt="" class="calibre5"/></div>
</div>

</body>
</html>
