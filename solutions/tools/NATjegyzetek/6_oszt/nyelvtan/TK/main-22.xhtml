<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">25. A határozatlan és az általános névmás</h3>
<div class="greenbox">
<h4 class="calibre9 bluetext">Gondolatébresztő</h4>
<p class="calibre2">Hogyan mondják az általad tanult idegen nyelven a következőket: valaki beszél; mindenki beszél?</p>
</div>
<p class="calibre2"><purplecontainer>Dóri naplója</purplecontainer></p>
<p class="calibre2"><img alt="Kép" src="dropped_image-60.png" style="float:right; max-width: 40%;"/><i>A legutóbbi farsangon az osztály megnyerte a jelmezversenyt! Mi voltunk a török sereg! Valakinek, már nem emlékszem, kinek, az jutott az eszébe, miért ne vonulhatnánk fel úgy, ahogyan a regényben a törökök. Néhányan ellenezték az ötletet, végül akármennyire is tiltakoztak, az osztály megszavazta. A farsang délutánján szerencsére mindenki ott volt, azok is, akik korábban soha nem jöttek el. Az egyik fiút szultánnak öltöztettük be, a másikat pasának. A teremben, bárhová néztünk, mindenütt sálak, színes szövetek voltak. Akárkivel találkoztunk, mindenki tapsolt, már a folyosón is, a tornateremben meg akkora üdvrivalgás fogadott minket, amekkorát én még semmikor nem hallottam. A zsűriből senki nem adott 10 pontnál kevesebbet, így már a felvonulás végén sejtettük, hogy nyerünk, ami igaz is lett!</i></p>

<p class="calibre2"><text class="redtext" style="font-size: 20px;"><b>A határozatlan névmás.</b></text>  A <b>határozatlan névmást</b> akkor használjuk, amikor nem tudunk vagy nem akarunk pontosan megnevezni személyt, tárgyat, tulajdonságot, mennyiséget vagy körülményt: <i>Valaki evett a tányérkámból! Akárki lehetett! Bárki is volt, csúnyán meg fogja bánni!</i></p>
<p class="calibre2">Ahogy említettük, a határozatlan névmások általában <b>összetettek</b>. A kérdő név-mási utótagokhoz többnyire a <b><i>vala-</i></b> és a <b><i>né-</i></b> előtagok kapcsolódnak: <i>vala- + ki, né- + melyik, vala- + hány, né- + hol</i> stb. Akárcsak az eddig megismert névmásokhoz, a határozatlan névmásokhoz is <b>kapcsolódhat</b> <b>toldalék</b> a helyettesített szó szófajának megfelelően: <i>valakit, némelyikkel, valahányan</i> stb.</p>
<p class="calibre2">Melyek a leggyakoribb határozatlan névmások? A táblázatból megtudhatod:</p>
<img alt="Kép" src="dropped_image-61.png" class="calibre5"/>

<img alt="Kép" src="dropped_image-62.png" class="calibre5"/>

<p class="calibre2"><text class="redtext" style="font-size: 20px;"><b>Az általános névmás.</b></text> Az <b>általános névmást</b> olyankor használjuk, amikor nem egy adott személyről, tulajdonságról, mennyiségről, körülményről akarunk beszélni, mert mondandónk általánosságban vonatkozik mindenre és mindenkire, vagy éppen semmire és senkire.</p>
<p class="calibre2">Akárcsak a határozatlan névmások, többnyire az általános névmások is <b>összetett</b>ek. Jellegzetes előtagjaik: <b><i>mind(en)-, bár-, akár-,</i></b> a <b>tagadó</b>ké <i><b>se(m)</b>-</i>.</p>
<p class="calibre2">Utótagjaik pedig kérdő névmások: <i>bár + ki, akár + milyen, sem + mikor</i>. Ez a névmásfajta ugyancsak <b>toldalékolható</b>: <i>mindenkit, semmilyennel, bármennyien, akármikorra</i>. Mivel a közmondások, szólások általában mindenkire érvényes mondanivalót tartalmaznak, gyakran fordul elő bennük általános névmás. Például: <i>Mindenki a maga szerencséjének a kovácsa. Nem mind arany, ami fénylik</i>.</p>
<p class="calibre2">A leggyakoribb általános névmásokat megismerheted a táblázatból:</p>

<img alt="Kép" src="dropped_image-63.png" class="calibre5"/>

<p class="calibre2">Ha a <i><b>se, sem</b></i> tagadószók <b>előtagként</b> szerepelnek a tagadó névmásokban (<i>sehol, sehová, semerre</i>) <b>egybeírjuk</b> az utótaggal. Ha a névmások után állnak, akkor viszont általában külön kell írni őket a névmástól (<i>sehol sem, semmi sem, így se</i>). Akad azonban néhány kivétel: <i>sohase, sohasem</i>.</p>
<p class="calibre2"><text class="redtext" style="font-size: 20px;"><b>Határozatlan vagy általános?</b></text> A határozatlan és általános névmások között nincs éles határ. Ha a <i>bárkit</i>, <i>akárkit</i> inkább határozatlannak, mint általánosnak érzed, nem tévedsz nagyot: ezek egyszerre határozatlanok is, hiszen nem tudjuk pontosan, ki tartozik a <i>bárki</i> kategóriába, és általánosak is, hiszen ha <i>bárki</i> jöhet, lehet, hogy <i>mindenki</i> eljön. Segíthet, ha a határozatlan névmásokat <i>vala-</i> és <i>né-</i> előtagjaikról azonosítod.</p>

<p class="calibre2"><num>1.</num> Gyűjtsétek ki csoportmunkában a határozatlan és az általános névmásokat Dóri naplójából, és nevezzétek meg őket!</p>

<p class="calibre2"><num>2.</num> Magyarázzátok el páros munkában, milyen jelentésbeli különbség van a <i>mindenki, senki, bárki, akárki</i> általános névmások között! Magyarázatotok szemléltetésére foglaljátok őket mondatba!</p>

<p class="calibre2"><num>3.</num> Rendezzetek csapatversenyt! Egységnyi idő alatt gyűjtsetek minél több olyan közmondást, amelyben általános névmás szerepel! Írjátok is le őket! Amelyik csapat a legtöbbet gyűjti, az nyer. Ne felejtsétek el megbeszélni a közmondások jelentését!</p>

<p class="calibre2"><num>4.</num> A <i>ki-ki</i> elég ritka névmás. Beszéld meg a padtársaddal, hogy milyen névmásra lehet kicserélni a következő mondatban! Az eredményt írjátok le, és vessétek össze a többiekével!</p>
<img alt="Kép" src="dropped_image-64.png" class="calibre5"/>

<img alt="Kép" src="dropped_image-65.png" class="calibre5"/>
<p class="calibre2 redtext bigtext"><b>HÁZI FELADAT</b></p>
<p class="calibre2"><rednum>1.</rednum> Jellemezd a határozatlan és az általános névmásokat!</p>

</body>
</html>
