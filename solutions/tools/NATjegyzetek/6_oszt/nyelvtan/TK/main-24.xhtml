<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">27. Szövegértés – a névmások összefoglalása</h3>

<p class="calibre2"><num>1.</num> Csoportmunkában keressétek meg a névmásokat az alábbi szólásokban, közmondásokban! Nevezzétek meg a fajtájukat! Ezután próbáljátok megmagyarázni a közmondások jelentését! (Utánanézhettek például O. Nagy Gábor <i>Mi fán terem</i>? című könyvében.)</p><p class="calibre2"><img src="main-78.jpg" alt="" class="calibre5" style="float: right; max-width: 50%; margin: 5px;"/>a)    Amilyen a mosdó, olyan a törülköző. Leveszi róla a kezét.</p>
<i>

<p class="calibre2">b)    Aki másnak vermet ás, maga esik bele. Az egyik lábam itt, a másik ott.</p>
<p class="calibre2">c)    Aki á-t mond, mondjon bé-t is! Belopta magát a szívébe.</p>

<p class="calibre2">d)    Mindenki a maga bőrét viszi a vásárra. Akkora szája van, mint a bécsi kapu.</p>

<p class="calibre2">e)    Úgy marad, mint a kisujjam. Láttam én már karón varjút.</p></i>

<p class="calibre2"><num>2.</num> Padtársaddal találjatok ki olyan jelenetet, amelyben olyan mondatok szerepelnek, amelyek csak névmásokból állnak, pl.: <i>Ki az? Ez ő! </i>Adjátok is elő az osztálynak!</p>

<p class="calibre2"><num>3.</num> Írjatok föl a táblára annyi különféle mutató névmást (toldalékosakat is), ahányan vagytok az osztályban! Ezután mindenki mondjon egy olyan kérdő névmással kezdődő mondatot, amelyre a táblán szereplő mutató névmások egyike válaszol! Húzzátok át a már felhasznált mutató névmásokat!</p>
<p class="calibre2"><num>4.</num> Ugyanabba vagy más-más névmástípusba tartoznak az alábbi, hasonló szópárok tagjai? Sorold be őket a megfelelő névmáscsoportokba!</p>

<i><p class="calibre2">a)    akárki, bárki</p>
<p class="calibre2">b)    énvelem, énhozzám</p>
<p class="calibre2">c)    éppolyan, ugyanolyan</p>
<div class="calibre1">
<p class="calibre2">d)    mindenki, valaki</p><p class="calibre2">e)    milyen, semmilyen</p><p class="calibre2">f)    ugyanaz, ugyanő</p></i>
</div>
<h4 class="calibre9"><text class="redtext" style="font-size: 20px;"><b>Szövegértés</b></text></h4>
<div class="babybluebackground" style="padding: 5px 5px 5px 15px;">
<p class="calibre2"><img alt="Kép" src="dropped_image-68.png" style="float: right; max-width: 50%;"/>Én fát hordtam nyomban, s tüzet tettem az eperfa alá, mely a munkálkodás helyétől három lépésre lehetett csupán. De jól is volt ez így, mert a tűzvilágnál tisztán látott apám, amikor darabolni kellett fel a nyulat. Mire szép piros halommá gyűlt a parázs, én egy régi drótrostából megfelelő rostélyt is szerkesztettem össze, úgyhogy a sütéshez hozzá is láthattunk mindjárt.</p>
<p class="calibre2">– No, olyanok vagyunk mi is, mint a pogány törökök voltak – szólalt meg ismét apám.</p>


<p class="calibre2">– Hát azok milyenek voltak?</p>
<p class="calibre2">– Azok olyanok, hogy a követet megsütötték.</p>
<p class="calibre2">Ez kicsit furcsa volt, hogy éppen a törökökhöz ment által apám, de azért nem gyanítottam semmit.</p>
<p class="calibre2">– Hát ez a nyúl mért lett volna követ? – tudakozódtam.</p>
<p class="calibre2">– Ez azért, hogy hívjon téged az erdőre.</p>
<p class="calibre2">– Hát oda miért?</p>
<p class="calibre2">– Oda lakni.</p>
<p class="calibre2">– Még oda is elmehetek – mondtam.</p>

<p class="calibre2">– Te el – ravaszkodott apám –, ha nem félnél ott egyedül lenni.</p>
<p class="calibre2">Semmire sem voltam olyan rátartós, mint a bátorságomra; s most is felugrott bennem rögtön a hős.</p>
<p class="calibre2">Éppen ezt várta apám, mert abban a percben leborított, mint a madarat:</p>
<p class="calibre2">– Emmá beszéd! Holnap kimegyünk, s lakjál benne.</p>
<p class="calibre2">– Hova megyünk ki?</p>
<p class="calibre2">– Mi a Hargitára, s oda is egy kicsi házba. A tegnap valami szeredai bankurak vadászni jöttek a közbirtokossági erdőbe, s elszereztelek nekik erdőpásztornak, a bank erdejébe, amelyik a Hargitán van. Fizetést is kapnál, ha csakugyan nem félnél ott egyedül megmaradni.</p>
<p class="calibre2">(Tamási Áron: <i>Ábel a rengetegben</i> – részlet)</p>


<p class="calibre2"><num>1.</num> Mi volt az apa terve? Írd le a füzetedbe a helyes válasz betűjelét!</p>

<p class="calibre2">A)    Megtanítani a fiát tüzet rakni.</p>
<p class="calibre2">B)    Rávenni a fiát, hogy merjen egyedül lakni az erdőben.</p>
<p class="calibre2">C)    Követségbe küldeni a törökökhöz.</p>
<p class="calibre2">D)    Megtanítani vadászni. <right>1 pont</right></p>
<p class="calibre2"><num>2.</num> Írd le a füzetedbe a számozással időrendbe állított eseményeket!</p>
<p class="calibre2">…… Arról beszélgetnek, hogy a fiúnak az erdőben kellene élnie.</p>
<p class="calibre2">…… Az apa előkészíti a húst a sütéshez.</p>
<p class="calibre2">…… Másnap együtt mennek a Hargitára.</p>
<p class="calibre2">……A fiú a nyúl megsütéséhez tüzet gyújt. <right>4 pont</right></p>

<p class="calibre2"><num>3.</num> Az apa törekedett arra, hogy felkeltse a fia érdeklődését. Szerinted sikerült neki? Válaszod a szöveg alapján indokold a füzetedben! <right>3 pont</right></p>


<p class="calibre2"><num>4.</num> Mi a szöveg célja? Írd le valószínűségi sorrendben a válasz betűjelét a füzetedbe!</p>

<p class="calibre2">A)    A történet résztvevőinek jellemzése.</p>

<p class="calibre2">B)    Az eseménysor pontos rögzítése.</p>
<p class="calibre2">C)    Az eseménysor okainak tisztázása.</p>
<p class="calibre2">D)    A történet élményszerű elbeszélése. <right>2 pont</right></p>
<div class="calibre1">
<p class="calibre2"><right><b>összesen: 10 pont</b></right></p>
<br/><br/>
</div>
</div>
<br/>
<p class="calibre2"><num>5.</num> Keresd meg a szövegben a névmásokat, és csoportosítsd őket a füzetedben!</p>

<p class="calibre2"><num>6.</num> Írd melléjük, hogy milyen szófajú szavak helyett állnak!</p>
<p class="calibre2 redtext bigtext"><b>HÁZI FELADAT</b></p>


<p class="calibre2"><num>1.</num> Helyettesítsd a személyes névmás megfelelő alakjával a kiemelt szavakat!</p>
<p class="calibre2"><i><b>Kovácséknál</b> voltunk vendégségben. • <b>Pétertől</b> kérdeztem meg, mi a lecke. • <b>Annáékkal</b> fogunk nyaralni a nagymamánál. • <b>Apa mellett</b> még mindig kicsi vagyok. • Nem fogom megint kitakarítani a szobát <b>Ildi helyett</b>. • <b>Lacitól</b> nyugodtan kérhetsz segítséget. • Mindent mondj el őszintén <b>anyunak</b>!</i></p>

<p class="calibre2"><num>2.</num> Kérj meg valakit, hogy diktálja le neked az alábbi névmásokat! Írd le a füzetedbe fajtánként csoportosítva egy előre elkészített táblázatba! Húzd alá a ragozott alakokat! Ellenőrizd helyesírásukat!</p>
<p class="calibre2"><i>én, velem, ők, valamennyi, ahány, milyen, magunk, ahol, akárki, ilyen, valamilyen, any-nyi, akármikor, amilyen, néha, tőlem, ahhoz, maga, akinek, bármilyen, amikorra, egymásé, mennyi, tieid, mikor, efféle, amennyi, hogyan, bárhányan, néhol, amely, valakikkel, olyankor, bármerre, így, innen-onnan, ennyien, valameddig, némelyik</i></p>
<h4 class="calibre9"><text class="redtext" style="font-size: 20px;"><b><img src="main-82.jpg" alt="" class="calibre5" style="float: right; max-width: 50%;"/>Ajánlott tananyag:</b></text></h4>
<p class="calibre2">Karinthy Frigyes: <i>Tegeződés</i></p>
<p class="calibre2">Többszófajúság</p>
<p class="calibre2">Szófajváltás</p>
<p class="calibre2">A névmások szerepe a mondat- és szövegépítésben</p>

</body>
</html>
