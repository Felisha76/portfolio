<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">42. A határozószók</h3>
<div class="greenbox">
<h4 class="calibre9">Gondolatébresztő</h4>
<p class="calibre2">Gyűjtsetek kifejezéseket a Mikor? Hol? és a Hogyan? kérdésekre! Válogassátok ki azokat, amelyek nem ragos főnevek!</p>
</div>

<p class="calibre2"><num>1.</num> Nevezd meg, hogy a felsoroltak közül az első szó milyen körülményt fejez ki, foglald mondatba, és mondd el, mire kell figyelnünk a helyesírása során! Ezután szólítsd fel azt az osztálytársadat, akinek a következőről kell beszélnie, majd ő a következő beszélőt, és így tovább!<br/><i>kint, együtt, ugyanott, kívül, nemsokára, mihelyt, mindjárt, kívül, egyúttal, rögtön, előbb-utóbb, egyszerre, elöl, otthon</i><br/>Ki volt a legügyesebb?</p>
<p class="calibre2"><purplecontainer>Dóri naplója</purplecontainer></p>
<p class="calibre2"><i>Nemrégen volt karácsony! Nagyjából egy héttel előtte otthon közösen sütöttük meg a karácsonyi mézest. IMÁDTAM! Szombaton már korán reggel felébredtem, de mire kimentem a konyhába, anya már begyúrta a mézestésztát. Délelőtt, amíg befejeztem a tegnap elkezdett házit, apa és Döme elmentek kenyérért meg friss házi tejért, amit elég messze, a lakótelep másik végén árulnak. Sütött a nap, ezért gyalog mentek, de ott összefutottak Döme egyik osztálytársával, aztán körbejárták az egész lakótelepet, így jócskán elmaradtak, és soká értek haza. Anya már nagyon izgult értük, úgyhogy jól leszidta őket. Mondtam is, hogy annyit vándoroltak, mint Miklós Nagyfalutól Rákos mezejéig! Gyorsan megebédeltünk, és ebéd után rögtön nekifogtunk a mézesfigurák elkészítésének. A tészta széleinél fenyőfákat, beljebb csillagokat, hópelyheket szaggattunk. Kint szállingózott a hó, ezért bent jólesett a konyha melege. Az első adag mézes egy kicsit megégett, ezért anya feljebb tette a tepsit, úgyhogy a többi a szokott aranybarna színben pompázott. Dömötör állandóan angyalfigurákat akart kivágni, és persze ragacsos kézzel járt-kelt a lakásban, de ez most valahogy senkit sem zavart. Én közben Marcira gondoltam, aki két nap múlva érkezett haza Londonból. Úgy vártam! Különös gonddal vágtam ki a figu rákat, mert ezekből készítettem neki karácsonyi meglepetést, amit a két ünnep közt adtam oda neki.</i></p>
<div class="calibre1">
<p class="calibre2">IV. SZÓFAJOK A MONDATBAN: HATÁROZÓSZÓK, MONDATSZÓK, IGENEVEK</p>
</div>
<p class="calibre2"><text class="redtext" style="font-size: 20px;"><b>A határozószó fogalma.</b></text> Amikor történetet mesélsz a barátaidnak, a cselekményt elhelyezed térben és időben. Ilyenkor gyakran használsz <b>határozószókat</b>, amelyek önmagukban, toldalékok nélkül is képesek kifejezni a <b>cselekvés, történés, létezés, állapot idejét, helyét, módját, egyéb körülményeit</b> (pl.: <i>tegnap, bent, együtt, gyakran</i>). A határozószó kérdései pl.: <i>Miért?, Kivel?, Mivel?, Mikor?, Hol?, Merre?, Hogyan?</i></p>
<img alt="Kép" src="dropped_image-112.png" class="calibre5"/>

<p class="calibre2"><num>2.</num> „<i>Nemrégen volt karácsony</i>” – írja Dóri a naplójában.</p>
<p class="calibre2">Bontsd a mondatot alanyi és állítmányi részre a füzetedben egy függőleges vonallal! Keresd meg az idézett mondat állítmányát és alanyát! Vizsgáljátok meg, melyik mondatrész bővítménye a határozószó! Melyik szófaj kérdésével egyezik meg a mondatrész kérdése?</p>
<p class="calibre2"><text class="redtext" style="font-size: 20px;"><b>A határozószó mondatrészi szerepe.</b></text> A határozószó egy mondatban általában az állítmányhoz tartozik, a cselekvés, történés, létezés körülményeit fejezi ki. Pl.: <u><i>nemrég</i></u> <i>volt</i>. Itt a létezést kifejező állítmány a meghatározott tag, más néven alaptag (<i>volt</i>). A meghatározó tag mondatrészi kérdése: <i>Mikor? +</i> alaptag. A szószerkezet nevét a meghatározó tagról, a <b>határozóról</b> kapta, ez egy <b>határozós szerkezet</b>. A mondatrész neve: <b>határozó</b>. Jelölése: <img alt="Kép" src="dropped_image-113.png" style="max-width: 100px;"/></p>

<p class="calibre2"><num>3.</num> Gyűjts <b>határozós szerkezeteket</b> Dóri naplójából. Mit tapasztalsz? Milyen szófajú szavak válaszolhatnak a <i>Hol?, Mikor?, Hogyan?</i> + alaptag határozók kérdéseire? Bontsd fel elemeikre (szótő + toldalék) ezeket a szavakat! Csoportosítsd aszerint, melyik határozószó, melyik más szófajú! Melyiken nincs toldalék? Miért?</p>
<p class="calibre2"><text class="redtext" style="font-size: 20px;"><b>A határozók kifejezőeszközei.</b></text> A körülményeket nemcsak határozószókkal lehet kifejezni, hanem ragos főnevekkel is. A határozószók és a ragos főnevek között az a különbség, hogy a határozószókat <b>nem tudjuk</b> egyértelműen <b>felbontani</b> egy önállóan használt <b>tőre</b> és <b>toldalékra</b>. A <i>hajnalban, délben, estig</i> ragos főnevekben felismerjük a<i> -ban/-ben </i>és az <i>-ig</i> toldalékokat, viszont a <i>reggel, délután, éjjel</i> szavakat toldalékolatlannak érezzük. Olyan határozószó is van, amely felbontható ugyan tőre és toldalékra, azonban egészen mást jelent, mint a tő és a toldalék jelentésének „ösz-szege”, pl.: <i>Vidáman gondolok a jövőre (jövő + -re: ragos főnév)</i>, de <i>Jövőre</i> (határozószó) <i>új lakásba költözünk.</i> Tehát minden esetben a <b>szó jelentése, toldalékolhatósága </b>és <b>a mondatrészi szerepe</b> is fontos, ha a szófaját akarjuk megállapítani.</p>


<p class="calibre2"><num>4.</num> A 3. feladat határozószóit csoportosítsd hely, idő és egyéb körülmény fajták szerint a füzetedbe!</p>
<p class="calibre2"><text class="redtext" style="font-size: 20px;"><b>A határozószók tulajdonságai.</b></text> A határozószók az <b>alapszófajok</b> közé tartoznak, de általában <b>nem toldalékolhatók</b>. Viszont vannak köztük olyanok, amelyek a melléknévhez hasonlóan <b>fokozhatók</b> (<i>előre – előrébb – legelőrébb, közel – közelebb – legközelebb</i>). Egyes határozószókhoz <b>helyet</b> és <b>időt</b> jelölő rag is kapcsolódhat, amely módosítja a jelentésüket (<i>akkor – akkorra, fent – fentről</i>).</p>
<p class="calibre2"><text class="redtext" style="font-size: 20px;"><b>Csoportosítás.</b></text> A határozószókat csoportosíthatjuk aszerint, hogy milyen <b>körülményt</b> fejeznek ki. Eszerint vannak:</p>

<img alt="Kép" src="dropped_image-114.png" class="calibre5"/>

<p class="calibre2"><b>Szerkezetük</b>et tekintve lehetnek:</p>
<p class="calibre2">– <b>egyszerűek</b>: pl.: <i>veszteg, hirtelen, soha, néha, közben, nagyban, hátul, tegnap, végig, gyakran</i>;</p>
<p class="calibre2">– <b>összetettek</b>: pl.: <i>maholnap, odakint, lóhalálában, magánkívül, sülve-főve, tessék-lás-sék, félig-meddig, unos-untalan, nyakra-főre, néha-néha</i>.</p>

<img alt="Kép" src="dropped_image-115.png" class="calibre5"/>

</body>
</html>
