<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">18. A számnév</h3>
<div class="greenbox">
<h4 class="calibre9 bluetext">Gondolatébresztő</h4>
<p class="calibre2">Emlékszel még kiszámoló játékokra? Milyen számok szerepelnek bennük?</p>
</div>
<p class="calibre2"><purplecontainer>Dóri naplója</purplecontainer></p>
<img alt="Kép" src="dropped_image-41.png" style="float: right; max-width: 48%;"/>
<p class="calibre2"><i>Szegény Dömötör! Szombaton szörnyű csalódás érte! Mirtill, a szerelme november 5-én születésnapi bulit szervezett, ahová persze őt is meghívta. Mondanom sem kell, hogy Döme nagyon készült, mert első osztályos kora óta őt akarta feleségül venni. (Én persze végig azt gondoltam, hogy Nóriba, Dani húgába szerelmes, de nem!) Nagyon korán, harmadiknak érkezett, végignézte Mirtill állatait. Volt ott hat papagáj, két nyuszi, négy tengerimalac, két teknős, egy fehér egér és sok színes díszhal. 400 literes az akváriumuk. (Anya ezt nem is érti, nekünk még kutyát sem enged tartani, de állítólag Mirtill anyukája, mielőtt megszületett a kislánya, kilenc kóbor macskáról gondoskodott otthon.) Aztán sorban megérkeztek a többiek is, és elkezdődött a buli. Döme a fiúkkal a galérián játszott, csakhogy legurult az egyik kisautó, Döme utánaszaladt, de nem vette észre, hogy Lóri, a négyes számú papagáj épp a galéria lépcsőjén sütkérezik, és… és… rálépett! Szegény Lórit így Döme 32-es lába alatt érte el a végzete. Az öcsém nagyon megrémült. Fogta a papagájt, és odavitte Mirtillhez, aki nagyon elkeseredett. Véletlenül lépett rá, akárcsak Miklós a farkaskölykökre. Szegény Döme hiába kért százszor bocsánatot, hiába vitt tengernyi ajándékot nap mint nap, hiába adta neki a kedvenc süteménye háromnegyedét… semmi sem segített. A negyedik papagáj halála az első szerelem végét is jelentette.</i></p>


<p class="calibre2"><num>1.</num> Írjátok ki páros munkában a füzetbe Dóri naplójából csoportosítva a számokat, mennyiségeket kifejező szavakat! Majd ismertessétek a szempontjaitokat!</p>
<p class="calibre2"><text class="redtext" style="font-size: 20px;"><b>A számnév fogalma.</b></text> A számnév élőlények, élettelen dolgok, fogalmak <b>mennyiségét</b>, <b>sorrendiségét</b> vagy <b>törtrészét</b> fejezi ki. Legjellemzőbb kérdései: <i>Mennyi?, Hány?, Hányadik?</i></p>


<p class="calibre2">Ez is <b>alapszófaj</b>, az ide tartozó szavak közös jellemzője, hogy egy vagy több önálló jelentésük van; általában gazdagon toldalékolhatók; önálló mondatrészek lehetnek, és bővíthetők.</p>

<p class="calibre2"><num>2.</num> a) Bővítsd a füzetedben az alábbi mondatot a szövegből megismert jelzőkkel! Figyeld meg, melyik szófajjal alkotnak jelzős szerkezetet! <i>Díszhalat tartanak</i>. Döntsd el, melyik hová tartozik!</p>
<img alt="Kép" src="dropped_image-42.png" class="calibre5" />
<p class="calibre2">Ha a jelző mennyiséget fejez ki, akkor <b>mennyiségjelzőnek</b>, ha minőséget fejez ki, <b>minőségjelzőnek</b> nevezzük. A mennyiségjelző kérdése: <i>Hány? Mennyi?</i> <i>+</i> <i>alaptag</i>. Jelölése: me………………………</p>
<p class="calibre2">      b) Gyűjts a füzetedbe még két-két példát a jelzők fajtáihoz Dóri naplójából! Írd melléjük az alaptagot is!</p>

<img alt="Kép" src="dropped_image-43.png" class="calibre5" />

<p class="calibre2"><text class="redtext" style="font-size: 20px;"><b>Számnevek és melléknevek.</b></text> A számnevek bizonyos értelemben a melléknevek testvérének, még inkább egyik alcsoportjának, az úgynevezett mennyiséget jelentő melléknévnek tekinthetők. A mondatban hasonlóan viselkednek, mint a melléknevek, valamint megkaphatnak bizonyos melléknévi ragokat, pl.: <i>sok-an, öt-en, hárm-an-négy-en</i>. Némelyik számnév fokozható is, pl.: <i>kevés, kevesebb, legkevesebb</i>.</p>
<p class="calibre2"><text class="redtext" style="font-size: 20px;"><b>Határozott és határozatlan számnevek.</b></text> A számneveket <b>jelentésük</b> alapján két nagy csoportra oszthatjuk:</p>
<p class="calibre2">   – <b>Határozatlan számnév</b>: amikor nem akarjuk vagy nem tudjuk pontosan megadni az adott dolog, fogalom mennyiségét, sorrendjét, határozatlan számnevet használunk. Ilyenkor csak nagyjából utalunk a mennyiségre. Pl.: <i>kevés, elég, két-három, sokadik</i>.</p>
<p class="calibre2">   – <b>Határozott számnév</b>: akkor használjuk, amikor pontosan meg akarjuk határozni valaminek a mennyiségét, a sorrendben elfoglalt helyét. Pl.: <i>egymillió-három-százötvennyolcezer-kilencszázhuszonhat, ötven, negyed, nyolcadik, egy</i>.</p>
<p class="calibre2">Mindkét fajta számnévhez kapcsolódhat a <i>-szor/-szer/-ször</i> rag, pl.: <i>két-szer, sokszor, elég-szer.</i> Az <i>-s/-os/-es/-ös</i> képzővel pedig főnevet képezhetünk a határozott számnevekből, pl. <i>het-es, tizenegy-es</i>. Ha a mondatban az <i>egy</i> szó szerepel, az csak akkor határozott számnév, ha hangsúlyosan szerepel, különben határozatlan névelő. Pl.: számnév: <i>Csak egy almám maradt</i>; határozatlan névelő: <i>Tudsz adni egy zsepit?</i></p>
<p class="calibre2"><text class="redtext" style="font-size: 20px;"><b>Tőszámnevek, törtszámnevek, sorszámnevek.</b></text> A számneveknek létezik egy másik csoportosítása is. A tőszámnevek, törtszámnevek és sorszámnevek mind <b>jelentésük</b>ben, mind <b>alakjuk</b>ban különböznek egymástól.</p>
<p class="calibre2"><img alt="Kép" src="dropped_image-44.png" style="float: right; max-width:60%;"/>– <b>A tőszámnév</b> mennyiséget nevez meg, pl. <i>tíz, százötven, ezerkilencszázkilencven, kétezer-tizennégy, sok</i>. A tőszámnevek szótövek,<b> nem tartalmaznak képzőt</b>.</p>
<div class="calibre1"><div class="calibre1"></div>
</div>
<p class="calibre2">– <b>A törtszámnév</b>: megnevezi az egyenlő részekre osztott dolog egyik részét <i>(három negyed, egy tized, fél)</i>. A törtszámneveket leggyakrabban a tőszámnévből az <i><b>-ad/-od/-ed/-öd</b></i> képzővel képezzük, pl. <i>tizenöt-öd, harminc-ad, negy-ed.</i></p>
<p class="calibre2">– <b>A sorszámnév</b>: megnevezi a sorrendiséget, pl. <i>tiz-edik, huszonharm-adik, sokadik</i>. A sorszámnevet a <i><b>-dik</b></i> képzőről könnyen fel lehet ismerni.</p>

<p class="calibre2"><num>3.</num> <i>Egy bolond százat csinál.</i> Gyűjts még szólásokat, közmondásokat, amelyekben számok szerepelnek! (Segítségül egy-két kulcsszó: <i>fecske, nem enged, egy híján, beszédnek, szónak, igazság, kivágja.</i>) Mondd el a jelentésüket is!</p>
<div class="calibre1"><div class="calibre1"><img src="main-49.jpg" alt="" class="calibre5"/></div>
</div>

</body>
</html>
