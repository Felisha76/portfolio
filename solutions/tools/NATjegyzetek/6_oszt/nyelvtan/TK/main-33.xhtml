<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre babybluebackground">

<h3 class="calibre8 bigtext bluetext">37. Szövegalkotás, szövegértés</h3>

<p class="calibre2"><num>1.</num> Hasonlítsatok össze néhány házifeladat-megoldást! Melyik tetszett? Miért?</p>
<p class="calibre2"><text class="redtext" style="font-size: 20px;"><b>Elbeszélő szövegek.</b></text> Az elbeszélő, történetet elmondó szöveg általában magának a szerzőnek a megnyilatkozása, például a színpadi művekkel szemben, amelyekben kitalált szereplők beszélnek. Az elbeszélő szövegekben elsősorban maga a szerző szólal meg, és mesél nekünk, ha nem is mindig. Kivétel például, ha párbeszédes rész következik az elbeszélő szövegben, ilyenkor ugyanis a szerző átadja a szót egy időre a kitalált vagy valóságos szereplőinek. Az elbeszélő szövegek többnyire elmúlt dolgot adnak elő, például a színpadi művekkel ellentétben, amelyekben az eseményeket figyelve az az érzésünk, hogy mindez éppen most, a jelenben zajlik. Végezetül az elbeszélő szöveg tárgyát, témáját jellemzően a külső valóságból meríti, az <i>Egri csillagok</i> például a történelemből, más művek mesés históriákból, mondákból, legendákból, sőt még ha minden szavát az író találja ki, akkor is valóságos mozaikokat illeszt össze fantasztikus egésszé. Az elbeszélő szöveg tárgyilagos, fokozottan kötődik a valósághoz.</p>

<p class="calibre2"><num>2.</num> Sorold be az alábbi címeket a következő csoportokba: eseményre, helyre, időre, szereplőre utal!<br/><i>Balatonparton, Szeptember végén, A csitári hegyek alatt, Itt van a szép karácsony, A Pál utcai fiúk, A Tisza, Mátyás anyja</i></p>


<p class="calibre2"><num>3.</num> Figyeljétek meg, a házi feladatok címadása mire vonatkozott!</p>

<p class="calibre2"><num>4.</num> Válasszatok az alábbi képek közül! Írjátok le, szerintetek mit mondhatnak egymásnak a képen szereplők!</p>
<img alt="Kép" src="dropped_image-97.png" class="calibre5" />

<p class="calibre2"><num>5.</num> A párbeszéd leírásának szabályait <i>A magyar helyesírás szabályai</i> <i><b>259</b>. szabálypontjában nézheted meg</i>. Páros munkában ismertessétek az <i>a)–c)</i> pontot!</p>

<div class="calibre1">
<p class="calibre2"><text class="redtext" style="font-size: 20px;"><b>Párbeszéd.</b></text> Az elbeszélő művek fontos része a dialógus, a párbeszéd. A párbeszéd olyan szöveg, amelyben két vagy több szereplő felváltva szólal meg. A drámákban ez szinte uralkodó beszédforma, de a lírai szövegekben, versekben is előfordul. Különös esete, amikor valójában egyvalaki beszél, de oly módon, mintha párbeszédet folytatna. Erre példa Csokonai verse, a<i> Tartózkodó kérelem</i>.</p>
<p class="calibre2"><text class="redtext" style="font-size: 20px;"><b>Monológ.</b></text> A monológ – más szóval: magánbeszéd – az elbeszélő szövegek fontos része. Ilyenkor az egyik szereplő hosszan, összefüggően beszél, mégpedig úgy, hogy sem a szereplőtársak, sem az elbeszélő nem szakítják meg megnyilatkozását.</p>
</div>
<div class="calibre1">

<p class="calibre2"><img alt="Kép" src="dropped_image-98.png" style="float: right; max-width: 61%;"/><num>6.</num> Tanulmányozd az alábbi plakátot, és válaszolj a hozzá kapcsolódó kérdésekre!</p>

<p class="calibre2"><i>A)</i> Fogalmazd meg a füzetedbe leírva, mit jelent az, hogy a kiállítás nemzetközi! <right>2 pont</right></p>


<p class="calibre2"><i>B)</i> Melyik IGAZ és melyik HAMIS az alábbi állítások közül? A füzetedbe írva válaszolj!</p>

<p class="calibre2">   a) Ágiék november 28-án 10 órakor meg tudják nézni a kiállítást. <right>I–H</right></p>


<p class="calibre2">   b) Marciék december 2-án az egész délutánt ott tölthetik. <right>I–H</right></p>


<p class="calibre2">   c) Ez a plakát egy meghívó. <right>I–H</right></p>

</div>

<div class="calibre1">

<p class="calibre2">   d) A D pavilon lifttel is megközelíthető. <right>I-H</right></p>

<p class="calibre2">   e) A Magyar Elektrográfiai Társaság szervezi a kiállítást. <right>I-H</right><right>5 pont</right></p>
</div>


<div class="calibre1">

<p class="calibre2"><num>7.</num> Az infografika = rajz, fénykép és szöveg együttes alkalmazása.</p>
<p class="calibre2">Hogyan mutatja be az infografika a rendezvényt? Írd le a helyes válasz betűjelét a füzetedbe!</p>

<p class="calibre2">A)    Az infografika a tények bemutatása mellett az érdeklődést is felkelti.</p>

<p class="calibre2">B)    Az infografika a tények bemutatásával leginkább a rendezvény negatív hatásait emeli ki.</p>
<p class="calibre2">C)    Az infografika a rendezvénnyel kapcsolatos tévhiteket igyekszik bemutatni és cáfolni.</p>
<p class="calibre2">D)    Az infografika részletesen bemutatja a kiállítókat.<right>1 pont</right></p>


<p class="calibre2"><num>8.</num> A plakát címe <i>ART MARKET 2013 Budapest</i></p>
<p class="calibre2">Kik értik meg ezt a címet? A füzetbe írd le, és azt is, mi erről a véleményed!</p>
<p class="calibre2"><right>2 pont</right></p>
<br/>
<p class="calibre2"><right>összesen: 10 pont</right></p>
</div>
<br/><br/>
<div class="lightgreenbox">
<div class="calibre1">
<h4 class="calibre9">Gondolatgyűjtő</h4>
</div>
<div class="calibre1">
<p class="calibre2">Az elbeszélés történetet mond el, általában időrendben halad. Ezt elsősorban igealakokkal és időre vonatkozó szavakkal érzékelteti. Az elbeszélő E/1. személyben mondja el az eseményeket. A párbeszéd két vagy több szereplő beszélgetése. Írásban minden új megszólalást gondolatjellel, új sorban kezdünk. A monológot a szereplő magának mondja, de hangosan, hogy megismerhesssük a gondolatait.</p>
</div>
</div>

<div class="calibre1">
<p class="calibre2 redtext bigtext"><b>HÁZI FELADAT</b></p>
</div>
<div class="calibre1">
<p class="calibre2"><rednum>1.</rednum> Egy iskolatáska monológja. Írd le 5–6 mondatban, miket mondhat magának az iskolatáskád!</p>
</div>
<div class="calibre1">
<p class="calibre2"><rednum>2.</rednum> Egy focilabda monológja. Írd le 5–6 mondatban, miket mondhat magának a focilabdád!</p>
</div>
<div class="calibre1">
<h4 class="calibre9">JÁTÉKOS ANYANYELVÜNK</h4>
</div>
<img alt="Kép" src="dropped_image-99.png" class="calibre5"/>
</body>
</html>
