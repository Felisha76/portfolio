<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">9. A tulajdonnevek helyesírása I.</h3>
<div class="calibre1">

</div>

<div class="greenbox">

<h4 class="calibre9 bluetext">Gondolatébresztő</h4>
<p class="calibre2">Kérdezd meg a szüleidet, miért ezt a keresztnevet kaptad! Nézz utána annak is, mi a jelentése a nevednek!</p>
</div>
<div class="calibre1">
<p class="calibre2"><purplecontainer>Dóri naplója</purplecontainer></p>
</div>
<p class="calibre2"><i>Szombat délután a legjobb barátnőmékkel, Zsuzsiékkal felmentünk a Várba, hogy anyagot gyűjtsünk az irodalom szorgalmihoz. A Margit hídon keltünk át a Dunán, és láttuk, hogy a Margitszigeten a kedvenc szökőkutunk már nem üzemel. A kocsit a Bécsi kapunál hagytuk, onnan sétáltunk át a Palotanegyedbe. Bikfic, Zsuzsi kutyája boldogan szaladgált, amikor elengedtük a Tóth Árpád sétányon, mégis akkor volt a legboldogabb, amikor a Ruszwurm cukrászdában ő is kapott egy gombóc fagyit. Megnéztük az István-tornyot is, mert Zsuzsi apukája István, és imádja a nevét viselő nevezetességeket. Még szerencse, hogy az én apám nem ilyen hiú! Bementünk az Országos Széchényi Könyvtárba, ahol épp egy kódexkiállítás volt. A számítógép korában hihetetlen, hogy szerzetesek egy életen át másoltak, írtak kézzel (!) többmázsás könyveket! Aztán lefotóztuk Mátyás kútját. Azt olvastam valahol, hogy nagyon nehéz szemet faragni a szobroknak. De itt Ilonka olyan szomorú tekintetű! A vadászkutyák meg annyira élethűek, hogy Bikfic rögtön megugatta őket! Mátyás király viszont… jóképű, de nem is hasonlít a róla készült régi ábrázolásokra! (Erzsi néni mutatott róla képeket meg egy hosszú cikket, ami az Élet és Tudományban jelent meg a reneszánsz év kapcsán.) Van valami, amit nem értek. Miért ment vissza Szép Ilonka a Vértes hegységbe, amikor lehetett volna királyné? Amikor gazdagon élhetett volna, gyönyörű hosszú ruhákban járhatott volna? Ha belém szeretne például az angol trónörökös, és meghívna a Buckingham-palotába, biztos azonnal igent mondanék!</i></p>

<p class="calibre2"><num>1.</num> Csoportokban dolgozva gyűjtsétek össze a Dóri naplójában szereplő tulajdonneveket! Amelyiknek már ismeritek a helyesírását, arról mondjátok el, melyik szabály vonatkozik rá!</p>
<p class="calibre2"><text class="redtext" style="font-size: 20px;"><b>Az egy szóból álló tulajdonnevek helyesírása.</b></text> Az egy szóból álló tulajdonnevek minden fajtáját <b>nagy kezdőbetűvel</b> írjuk: <i>Vörösmarty, Mikszáth, Ilona, Ilonka, Bimbó, Dunántúl, Orion, Malév, Sulimagazin.</i></p>
<p class="calibre2"><text class="redtext" style="font-size: 20px;"><b>A több különírt szóból álló tulajdonnevek helyesírása.</b></text> A több szóból álló államnevek, intézménynevek <b>minden lényeges szavát nagy kezdőbetűvel</b> írjuk, csak az és kötőszót és a névelőt írjuk kisbetűvel: <i>Lengyel Köztársaság, Innovációs és Technológiai Minisztérium.</i></p>
<p class="calibre2">   – A <b>régies írásmódú</b> személynevek esetében a <b>hagyomány elvet</b> kell alkalmazni. Pl.: <i>Széchenyi, Eötvös, Batthyány.</i> Az idegen tulajdonneveknél ugyancsak meg kell tartani az eredeti írásmódot, pl.: <i>Shakespeare</i> [sekszpír].</p>
<p class="calibre2">   – Ha a régies betűre vagy x-re végződő személynevekhez <b>-val/-vel, -vá/-vé</b> ragok kapcsolódnak, a régies betűt és az <i>x</i>-et változatlanul hagyjuk, a ragok <i>v</i>-je helyett pedig a név végén <b>ejtett</b> hanghoz idomult mai formát írjuk, pl.: <i>Kossu<b>tht</b>al, Vé<b>ghg</b>el, Móri<b>czc</b>al, Madá<b>chcs</b>á; Ale<b>xsz</b>el, Féli<b>xsz</b>el</i>. Ezekben az esetekben a <b>kiejtés elvét</b> alkalmazzuk.</p>
<p class="calibre2">   – Ha egy szó (akár köznév, akár tulajdonnév) végén <i>a</i> vagy <i>e</i> áll, a legtöbb toldalékolt alakban á-t, illetve é-t ejtünk helyettük. Ezt a nyúlást az írás is jelöli: <i>Varga Béla – Varga Bélát, Vargával, Bélának; Buda Emese – Buda Emeséről, Budát, Emeséhez; Jules Verne – Jules Vernét</i> stb.</p>
<p class="calibre2"><text class="redtext" style="font-size: 20px;"><b>Toldalékok - kötőjellel.</b></text> A nevekhez bizonyos esetekben kötőjellel kell kapcsolnunk a toldalékokat.</p>
<p class="calibre2">   – Ha a személynév <b>kettőzött</b> mássalhangzóra végződik, az ugyanolyan mássalhangzóval kezdődő toldalékokat <b>kötőjellel</b> kapcsoljuk hozzá, hogy az alapforma világosan kitűnjön, pl.: <i>Ki<b>ss-s</b>el, Ma<b>kk-k</b>al, Ive<b>tt-t</b>ől, Maria<b>nn-n</b>ál</i>. Ezekben az esetekben a <b>szóelemzés elvét</b> alkalmazzuk.</p>
<p class="calibre2">   – Kötőjellel kapcsoljuk az idegen személynevekhez a toldalékot akkor is, ha írásban a <b>tő olyan betűre végződik, amelyet nem ejtenek,</b> a magyarban sem ejtünk, pl.: <i>Colbert-nek [Kolber], Molière-rel [Molier],</i> vagy ha az utolsó kiejtett hangot a magyar írásrendszerben elő nem forduló, bonyolult betűkapcsolat jelzi, pl.: <i>Rous-seau-nak [Russzó], La Fontaine-nel [La Fonten]</i>. Kivétel: <i>Anjouk [Anzsuk]</i>.</p>
<p class="calibre2">   – Ha a <b>két</b> vagy <b>több elemből</b> álló személynevekhez <b><i>-i</i></b> vagy <i><b>-s</b></i> <b>képzőt</b> kapcsolunk, akkor azt is <b>kötőjel</b>lel illesztjük hozzá, pl.: <i>Csokonai Vitéz Mihály-os</i>, <i>Lázár Ervin-es</i>. Ebben az esetben a kötőjel azt érzékelteti, hogy a toldalék nemcsak az előtte álló szóhoz, hanem a több szóból álló egységhez tartozik. Ha azonban ezekhez más toldalékot teszünk, akkor egybeírjuk a szótővel, pl.: <i>Csokonai Vitéz Mihállyal, Lázár Ervinék</i>.</p>

<p class="calibre2"><num>2.</num> Ismertek-e olyan embereket, akik humoros hatású nevet viselnek (pl.: <i>Erdei Eperke, Forró Virág, Bence Bence</i> stb.)? És olyanokat, akik híres ember nevét viselik (pl.: <i>Arany János, Tóth Árpád</i>)? Mit gondoltok, miért adtak nekik szüleik ilyen nevet, és ők hogyan viszonyulnak a nevükhöz?</p>

<p class="calibre2"><num>3.</num> Írd le a füzetedbe az elemek összeragasztása után keletkezett ragozott neveket!</p>

<img alt="Kép" src="dropped_image-23.png" class="calibre5"/>

</body>
</html>
