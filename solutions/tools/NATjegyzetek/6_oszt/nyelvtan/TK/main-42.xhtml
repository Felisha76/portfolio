<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">46. A melléknévi igenév</h3>

<div class="greenbox">
<h4 class="calibre9 bluetext">Gondolatébresztő</h4>
<p class="calibre2">Figyeld meg a három kiemelt szót! Milyen hasonlóságokat fedezel fel közöttük azon kívül, hogy ugyanazt az igetövet tartalmazzák?</p>
<p class="calibre2"><i>feladatlapot <b>kitöltő</b> lány, <b>kitöltött</b> feladatlap, <b>kitöltendő</b> feladatlap</i></p>
</div>
<div class="calibre1">
<p class="calibre2"><purplecontainer>Dóri naplója</purplecontainer></p>
</div>
<p class="calibre2"><i>Legutóbb, alig két hete apa 40. születésnapját ünnepeltük, meghívtuk az egész családot. Az ajándék mellé a családtagok mindig írnak egy kis versikét az ünnepeltről. Most is tartottunk egy ilyen versíró délutánt, és egymás szavába vágva kerestük a rímeket. Aztán a nagy napon az ebédlőben terített asztal várta a vendégeket. Apa frissen vasalt ingben, izgulva leste a rokonokat, mert reggel anya szaggató fejfájással ébredt, de szerencsére hamar elmúlt. A forró leves után sült hús, töltött csirkecomb és tört krumpli következett. Miután apa mindenkinek töltött, koccintottunk, és a tortán a gyertyákat meggyújtva elkezdődött a köszöntés és a különös gondossággal becsomagolt ajándékok átadása. A nappaliban a kávé mellett apa testvérei és a nagyiék felváltva meséltek mókás történeteket az elmúlt negyven évről, egészen apa születésétől kezdve. Döme az unokatesóinkkal – elunva a sok mesét – a szobájában játszott, ahonnan felváltva rohantak ki sült gesztenyéért meg pörkölt mogyoróért. Este, miután mindenki elment, anya és apa kimerülve, de mosolyogva huppantak bele a fotelba. Szerintem is szuper születésnap volt!</i></p>

<p class="calibre2"><num>1.</num> Állapítsd meg az alábbi állításokról, hogy igazak-e vagy hamisak!</p>

<p class="calibre2">a)    A főnévi igenevet ragozhatjuk.</p>
<p class="calibre2">b)    A igenév a mondatban az ige szerepét tölti be.</p>
<p class="calibre2">c)    A főnévi igenevet főnévből képezzük.</p>
<p class="calibre2">d)    Az igeneveket igéből képezzük.</p>
<p class="calibre2">e)    A főnévi igenevet érdemes felszólításkor használni, mert udvarias.</p>
<p class="calibre2"><num>2.</num> Hasonlítsátok össze a mondatpárokat!</p>
<i><p class="calibre2">Minden tele volt <b>sárga</b> levelekkel. Minden tele volt <b>sárguló</b> levelekkel.</p>
<p class="calibre2">A <b>piszkos</b> ruhákat a szennyesbe tedd! Az <b>összepiszkolt</b> ruhákat a szennyesbe tedd!</p></i>
<p class="calibre2">Vizsgáljátok meg a mondatok jelentését és a <i>sárga – sárguló, piszkos – összepiszkolt</i> szavak mondatbeli szerepét!</p>
<p class="calibre2"><text class="redtext" style="font-size: 20px;"><b>A melléknévi igenév.</b></text> Mint minden igenevet, a <b>melléknévi igenevet</b> is igéből képezzük, képző segítségével. A mondatban a melléknévhez hasonlóan viselkedik. A cselekvést, történést fejezi ki a melléknévhez hasonlóan <b>tulajdonságként</b>: <i>olvasó</i> ember, <i>olvasott</i><img alt="Kép" src="dropped_image-122.png" style="float: right; max-width: 40%;"/> könyv, <i>olvasandó</i> levél. A melléknévi igenév általában <b>nem toldalékolható</b>, de vannak azért kivételek, pl.: <i>bántóan, futólag</i>.</p>
<p class="calibre2">A melléknévvé vált melléknévi igenevek <b>fokozhatók</b>: <i>meglepő, meglepőbb, legmeglepőbb; irigyelt, irigyeltebb, legirigyeltebb</i> stb.</p>

<p class="calibre2"><text class="redtext" style="font-size: 20px;"><b>Fajtái.</b></text> A melléknévi igeneveknek három típusuk van:</p>
<img alt="Kép" src="dropped_image-123.png" class="calibre5"/>

<p class="calibre2"><num>3.</num> Keress Dóri naplójából példákat a melléknévi igenevek három fajtájára!</p>

<p class="calibre2"><num>4.</num> Hasonlítsd össze a szószerkezeteket! Ugyanaz a szó milyen jelentésben szerepel bennük? Miért nevezzük ezeket a szavakat többszófajúaknak?</p>
<i><p class="calibre2">olvasó néni – Kedves Olvasók!</p>
<p class="calibre2">a képet nagyító eszköz – ez egy nagyító</p>
<p class="calibre2">az akkumulátort hűtő ventilátor – elromlott a hűtő</p></i>
<p class="calibre2"><text class="redtext" style="font-size: 20px;"><b>Melléknévi igenév vagy főnév?</b></text> Több melléknévi igenév az idők folyamán főnévvé lett, pl.: <i>író, tanító, háló(szoba)</i>, vasaló stb. Ahhoz, hogy eldöntsd, igenévvel vagy főnévvel van-e dolgod, figyeld meg <b>mondatbeli szerep</b>ét. A melléknévi igenév után a mondatban – mintha csak melléknév lenne – egy főnév áll, a <i>Milyen? </i>+ alaptag kérdésre felelő, tehát <b>jelző</b> <i>(olvasó néni, nagyító eszköz, hűtő ventilátor stb.)</i>. A főnévvé vált melléknévi igenév <i>(Az olvasó bement a könyvtárba)</i> a mondatban a <i>Ki? + állítmány</i> kérdésre felelő <b>alany</b>. Segít a <b>toldalékolás</b> is: a melléknévi igenevet nem tudod toldalékolni, míg a főnevet igen: <i>Kedves olvasóim! Kérem a nagyítót! Tedd a maradékot a hűtőbe!</i></p>

<p class="calibre2"><num>5.</num> Figyeljétek meg a következő szavak különbségét is a szószerkezetekben! <i>megsült kacsa – megsült a kacsa, feltett kérdés – feltett egy kérdést, lerobbant busz – lerobbant a busz</i></p>

<p class="calibre2">Ezeket is ugyanúgy kell megkülönböztetned, mint az előző két szófajt: figyelned kell a szó mondatbeli helyzetére és a toldalékolhatóságra. Melyik befejezett melléknévi igenév és melyik a múlt idejű ige?</p>


<div class="calibre1"><div class="calibre1"><img src="main-152.jpg" alt="" class="calibre5"/></div>
</div>
<div class="calibre1">
<p class="calibre2 redtext bigtext"><b>HÁZI FELADAT</b></p>
</div>
<p class="calibre2"><rednum>1.</rednum> Mi a közös az igenevek képzésében és mondatbeli szerepükben?</p>
<img alt="Kép" src="dropped_image-125.png" class="calibre5"/>
</body>
</html>
