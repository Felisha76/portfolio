<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 class="calibre8 bluetext bigtext">5–6. A szófajok csoportjai</h3>
<div class="calibre1">
<p class="calibre2 bluetext"><b>I. SZÓFAJOK A MONDATBAN: FŐNÉV, MELLÉKNÉV, SZÁMNÉV; VISZONYSZÓK</b></p>
</div>
<div class="greenbox">
<h4 class="calibre9 bluetext">Gondolatébresztő</h4>
<p class="calibre2">Írjatok párban tíz szót a következő kérdésekre: a) <i>Ki?</i> vagy <i>Mi?</i>; b) <i>Milyen?</i>; c) <i>Mennyi?</i>; d) <i>Mit csinál?</i> vagy <i>Mi történik?</i> Olvassátok fel a megoldásaitokat! Beszéljétek meg közösen, hogy mi a közös jellemzője az egyes kérdésekre írt szócsoportoknak!</p>
</div>
<br/>
<div class="calibre1">
<p class="calibre2"><purplecontainer>Dóri naplója</purplecontainer></p>
</div>
<p class="calibre2" style="font-style: italic">Őszintén szólva semmi kedvem sem volt az iskolakezdéshez. Az persze jó, hogy megint együtt vagyunk az osztálytársakkal, de kezdődik a hajnali felkelés meg a sok lecke. A tanévnyitó reggelén a többiek annyira lelkesek voltak, hogy erről nem is beszéltem senkivel. Szerencsére Dani is befutott, bár eredetileg azt mondta, ő csak harmadikától jön, mert addig nyaralnak. Ahogy megérkezett, elég volt csak összenéznünk, és tudtam, ő sem olyan lelkes, mint amennyire mutatja.<br/>   Jól telt a nyár. Danival pár hete találkoztunk, amikor Dömötör szülinapját ünnepeltük. Imádom a családi bulikat! Az a legjobb, amikor anyával megtervezzük az étlapot, aztán elindulunk bevásárolni. Apa persze utálja a nagy bevásárlóközpontokat, amiket havonta átrendeznek, aztán órákig kell mindent keresgélni. Jobban szereti a húst, a felvágottat a hentesnél, a gyümölcsöt a kedvenc zöldségesénél, a kenyeret meg a pékségben venni. De most egy bevásárlóközpontba mentünk, ahol ő végig morgolódott. Mondta is, képzeljem csak el, mi lenne, ha például a szavak beszédbeli és mondatbeli szerepét is havonta megváltoztatnák, és holnaptól a szék szóval fejeznénk ki, ha valami jó. Például: Szék a leves! Szék, menjünk! (Szerintem remek játékot talált ki, de ezt persze nem mondtam neki, mert nem akartam még jobban felhergelni.) Pedig csak egy egyszerű születésnapi ebédhez vásároltunk! Ez a nap jutott eszembe, amikor a Beckó várát olvas tuk. Elképzeltem apát, amint egyszerű szolgaként a mondabeli lakodalomra vásárol be. Annyira kellett nevetnem, hogy Erzsi néni még meg is kérdezte, mi olyan mulatságos. De hosszú lett volna ezt az egészet elmagyarázni neki, így próbáltam komolyságot erőltetni magamra. Egyébként meg ez egy tök szék monda!</p>
<p class="calibre2"><num>1.</num> Dóri naplójából írj ki a példa alapján szavakat a füzetedbe, aztán vizsgáld meg a jelentésüket és a toldalékaikat!</p>

<img alt="Kép" src="dropped_image-10.png" class="calibre5"/>
<img alt="Kép" src="dropped_image-11.png" class="calibre5"/>

<p class="calibre2"><num>2.</num> Vizsgáljuk meg a szavakat a mondatban! Pl.: <i>Jól telt az idei nyár.</i><br/>Bontsd két részre a mondatot úgy, hogy az egyik rész arra a kérdésre válaszoljon, hogy <b>Mit állítunk?</b>, a másik rész pedig a <b>Ki, mi? + állítmány</b> kérdésre.</p>
<img alt="Kép" src="dropped_image-13.png" class="calibre5"/>

<p class="calibre2"><num>3.</num> Páros munkában beszéljétek meg, hogy a <i>jó</i> szóra mi miatt kell az <i>-l</i> toldalék! Miért nem elég azt mondanunk, írnunk, hogy: <i>Jó telt az idei nyár</i>?</p>
<p class="calibre2">A szavak <b>nyelvi jelek</b>. Vizsgálhatjuk őket:</p>

<ul class="calibre10"><li class="calibre7">
<p class="calibre2">a)    <b>alakjuk</b> szerint – ezt tettük 5. osztályban (egyszerű, összetett, toldalék nélküli, toldalékos stb.);</p></li>
<li class="calibre7">
<p class="calibre2">b)    <b>szófajuk</b> szerint – ezzel foglalkozunk ebben a tanévben;</p></li>
<li class="calibre7">
<p class="calibre2">c)    <b>jelentésük</b> szerint – erről is volt szó 5. osztályban.</p></li></ul>
<p class="calibre2"><num>4.</num> Páros munkában oldjátok meg a következő feladatot! A szósorból keressétek ki a szavakat és írjátok le egymás alá a füzetbe! Mit tapasztaltok?<br/><i>zárzavarszűrvárdobégtérnyúlfogolyfog</i></p>

<p class="calibre2"><num>5.</num> Emlékszel? 5.-ben volt egy ilyen feladatod:<br/>Alkoss mondatot az alábbi szavak felhasználásával! Írd le őket a füzetedbe, majd olvassátok fel egymásnak a padtársaddal! Figyeljétek meg, ki hogyan alakította át a szavakat!</p>


<ul class="calibre10"><li class="calibre7">
<p class="calibre2">a)    holnap, délután, sétál, mi, fagyizó</p></li>
<li class="calibre7">
<p class="calibre2">b)    Lajos, Klára, nem, szeret, kutya, sétáltat, késő, este, park</p></li>
<li class="calibre7">
<p class="calibre2">c)    nyár, sok, süt, nap, ezért, jól, felmelegszik, Balaton, víz</p>
</li></ul>
<div class="calibre1"><div class="calibre1">
<p class="calibre2">Az itt felsorolt szavakat különböző csoportokba soroljuk jelentésük, toldalékolható-ságuk és mondatbeli szerepük szerint.</p><p class="calibre2"><img src="main-17.jpg" alt="" class="calibre5"/></p></div>
</div>

<p class="calibre2">(1)    Próbálkozzatok páros munkában, mik lesznek szerintetek egy csoportba tartozók? Írjátok le a füzetbe, különböző színű körökbe, majd mondjátok el, hogyan gondolkodtatok!</p>

<img alt="Kép" src="dropped_image-14.png" style="max-width: 40%; float: right;"/>

<p class="calibre2">(2)    Hogyan tudtál ezekkel a szavakkal mondatokat alkotni? j</p>

<p class="calibre2">(3)    A toldalékok típusaiból melyik segített a mondatalkotásban?</p>

<p class="calibre2">(4)    Melyik az a szó, amelyik több alakzatba is beleilleszthető?</p>
<p class="calibre2">(5)    Mi döntötte el, hogy melyik alakzatban szerepeljen?</p>
<p class="calibre2">(6)    Állapítsátok meg,</p>


<p class="calibre2">      a)    melyik alakzat szavai nem kaphatnak toldalékot!</p>

<p class="calibre2">      b)    melyik alakzat szavainak nincs önálló jelentésük!</p>
<p class="calibre2">(7)    Vizsgáljátok meg, hogy az alkotott mondatotokban melyik szó válaszolt a <i>Mit állítunk?</i> kérdésre!</p>

<p class="calibre2">(8)    Vizsgáljátok meg, hogy az alkotott monatotokban melyik szó válaszolt a <i>Ki/Mi + állítmány?</i> kérdésre!</p>

<p class="calibre2">(9)    Döntsétek el, hogy melyik mondatbeli szerephez valók ezek a szavak, és írjátok le a füzetbe!</p>

<img alt="Kép" src="dropped_image-15.png" class="calibre5"/>

<p class="calibre2"><text class="redtext" style="font-size: 20px;"><b>Szócsoportok a fejünkben: a szófajok.</b></text> Tavaly már sok mindent tanultál a szavakról: hangalakjukról, felépítésükről, jelentésükről. Ebben a tanévben tovább fogjuk bővíteni ismereteinket: a hasonló szerkezetű, felépítésű és hasonlóan „viselkedő” szavak csoportjairól, a <b>szófajok</b>ról fogunk tanulni.</p>
<p class="calibre2">Egy ilyen különbséget biztosan már most is tudsz mondani: az egy szófajba tartozó szavaknak van valami hasonló elem a <b>jelentés</b>ében. Ha nem is tudod pontosan megfogalmazni, érzed, hogy van valami közös az <i>éles</i> és <i>sárga</i>, az <i>élesít</i> és <i>sárgul</i>, az <i>élesség</i> és <i>sárgaság</i> szópárok tagjainak a jelentése között. A szófajokat tehát jelentés szempontjából többé-kevésbé hasonló tulajdonságokkal rendelkező szavak alkotják.</p>
<p class="calibre2">Jelentés szempontjából a szófajok <b>két nagyobb csoport</b>ra oszthatók. Az <i>éles</i>, <i>élesít</i>, <i>élesség</i> szavak mind hasonlítanak egymásra abból a szempontból, hogy „megfogható”, megfogalmazható jelentésük van. Ha az <i>éles</i> melléknevet hallod vagy leírva látod, sok mindent fel tudsz idézni: egy kés, gyümölcshámozás, veszély, sérülés, fájdalom stb. Az <i>éles</i> szónak <b>önálló, tartalmas jelentés</b>e van. Önálló, tartalmas jelentése van az összes főnévnek, melléknévnek, számnévnek, határozószónak és névmásnak, valamint az igéknek és igeneveknek. Ezeket a szófajokat közös néven <b>alapszófajok</b>nak nevezzük. Az alapszófajokba tartozó szavak közös jellemzője, hogy</p>
<p class="calibre2">– egy vagy több önálló jelentésük van,</p>
<p class="calibre2">– általában gazdagon toldalékolhatók,</p>
<p class="calibre2">– önálló mondatrészek lehetnek, és bővíthetők.</p>
<p class="calibre2">Ha az <i>a</i>, <i>volna</i>, <i>hogy</i> szavakat önmagukban hallod, nemigen jut eszedbe semmi (jó esetben a nyelvtanórán róluk tanultak). Ezeknek a szavaknak bizonyos értelemben nincs „saját” jelentésük. A mondatban elfoglalt helyük, más szavakhoz való viszonyuk határozza meg, hogy mit jelentenek, pontosabban: mivel járulnak hozzá a mondat jelentéséhez. Az ilyen szavak úgynevezett <b>viszonyjelentés</b>sel rendelkeznek.</p>
<p class="calibre2"><text class="redtext" style="font-size: 20px;"><b>A szófajok és a toldalékok.</b></text> Az egy szófajt alkotó szavak hasonlóképpen viselkednek abból a szempontból is, hogy <b>milyen toldalékokkal láthatjuk el őket</b>. Az <i>éles</i> és a <i>sárga</i> szavakhoz egyaránt kapcsolhatjuk például a <i>-ság/-ség</i> képzőt, a <i>-bb</i> fokjelet, a <i>-n/-an/-en</i> határozóragot, nem kaphatnak viszont <i>-ás/-és</i>, <i>-va/-ve</i> képzőket, és nem tehetjük őket felszólító módba vagy múlt időbe sem.</p>
<p class="calibre2">Olyan szófajok is vannak, amelyek tagjai többnyire egyáltalán <b>nem ragozhatók</b>. Ilyen például az imént említett a névelő és a <i>hogy</i> kötőszó is.</p>
<p class="calibre2"><text class="redtext" style="font-size: 20px;"><b>A szófajok és mondatbeli szerepük.</b></text> Az egy szófajhoz tartozó szavak a mondatokban is hasonlóképpen „viselkednek”: hasonlóképpen kapcsolódnak más szófajok tagjaihoz. A toldalékok közül a <b>ragok adják meg a szavak mondatrészi szerepét</b> <i>(fagyizóba, fagyizótól)</i>. Az alapszófajok a mondatokban általában önálló mondatrészek, pl. általában a <b>cselekvést kifejező szavak</b> a mondatban az <b>állítmány</b> <i>(elsétálunk)</i>, a <b>megnevező</b> vagy azt <b>helyettesítő szavak</b> az <b>alany</b> <i>(mi)</i> mondatrészi szerepében állnak, és <b>bővíthetők</b> <i>(<b>Holnap délután</b> mi elsétálunk a fagyizóba.)</i> A szavak szótári alakja alapján a legtöbbször meg tudjuk mondani, hogy melyik szófajba sorolhatók: <i>lát</i> (cselekvést kifejező szó), <i>gyermek</i> (megnevező szó), <i>szép</i> (tulajdonságot kifejező szó), <i>három</i> (mennyiséget kifejező szó). Mivel beszédünkben és írásunkban a szavakat nem önmagukban, hanem mondatokban használjuk, ezért csak a szövegkörnyezetből derül ki egyértelműen, hogy melyik szófajba tartoznak (például az <i>induló</i> lehet a <i>Ki?</i>, <i>Mi?</i> kérdésre felelő megnevező szófaj, vagy a <i>Milyen?</i> kérdésre felelő szó is; az <i>ősz</i> ugyancsak lehet <i>Ki?</i>, <i>Mi?</i> kérdésre felelő megnevező szófaj, vagy a <i>Milyen?</i> kérdésre felelő tulajdonságot kifejező szó is). Az ilyen típusú szavakat <b>több szófajú szavak</b>nak nevezzük.</p>

<p class="calibre2"><num>6.</num> Keressetek csoportmunkában Dóri naplójából az egyes színes alakzatokba (5. feladat) illeszthető szavakat!</p>

<p class="calibre2"><num>7.</num> Érveljetek, hogy az idézett mondatban, amit Dóri naplójában olvashattatok, a vár szónak mi a szófaja és mondatrészi szerepe!</p>
<p class="calibre2"><i>A fiúk nem a lányoktól várnák el a táblatörlést!</i></p>

<ul class="calibre10"><li class="calibre7">
<p class="calibre2">a)    <i>Ki?, Mi?</i> kérdésre felelő <b>megnevező</b> szófaj, ez a mondatban a <i>Ki? Mi?</i> <i>Ki</i> + toldalék?, <i>Mi</i> + toldalék? + állítmány kérdésre felelő <b>alany</b></p></li></ul>


<ul class="calibre10"><li class="calibre7">
<p class="calibre2">b)    <i>Mit csinál?</i>, <i>Mi történik vele?</i> kérdésre felelő <b>cselekvést kifejező szó</b>, ez a mondatban a <i>Mit állítunk?</i> kérdésre válaszoló állítmány.</p>
<div class="calibre1">

</div></li></ul>
<div class="lightgreenbox">
<p class="calibre2"><b>Gondolatgyűjtő</b></p>
<p class="calibre2">A szavakat jelentésük, toldalékolhatóságuk és mondatbeli viselkedésük alapján szófajokba sorolhatjuk. A jelentés szempontjából vannak:</p>

<ul class="calibre6"><li class="calibre7">
<p class="calibre2">a)    önálló, tartalmas jelentéssel bíró szófajok, azaz alapszófajok: főnév, melléknév, számnév, határozószó, névmás, ige, igenév.</p></li>
<li class="calibre7">
<p class="calibre2">b)    viszonyjelentéssel rendelkező szófajok:</p></li></ul>
<ul class="calibre6"><li class="calibre7"><ul class="calibre6"><li class="calibre7">
<p class="calibre2">– viszonyszók: névelő, névutó, igekötő és a segédige, kötőszó, módosítószó;</p>
<p class="calibre2">– mondatszók.</p>
</li></ul></li></ul>
</div>
<br/><br/>
<div class="calibre1"><div class="calibre1"><img alt="Kép" src="dropped_image-16.png" class="calibre5"/></div>
</div>


</body>
</html>
