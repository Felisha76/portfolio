<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bigtext bluetext">11. Gyakorlás – Részösszefoglalás: a főnév</h3>
<p class="calibre2"><purplecontainer>Dóri naplója</purplecontainer></p>
<p class="calibre2"><i>Dömötör születése után többször világgá akartam menni, mert mindenki folyton csak vele foglalkozott. Emlékszem, egyszer el is indultam, de csak a szomszéd néniig jutottam, tőle akartam egy szendvicset kérni az útra. Ő el is készítette a kedvenc szalámis-sajtos szendvicsemet (születésemtől ismer, tudja, hogy ezt imádom), aztán hazavitt. Pedig Döme alapjában véve helyes gyerek. Annyit azért elértem, hogy attól fogva rám is megint jobban odafigyeltek. Elalvás előtt apa nekem külön mesélt, méghozzá olyan országokról, ahol élete során már járt. A 9. születésnapom alkalmából aztán kaptam egy világító földgömböt. Zsuzsival még mostanában is gyakran utazzuk be így a világot. A szobám ajtajára egy papírt rakunk: A szobába belépni tilos! Aztán lehúzzuk a redőnyt, megforgatjuk a földgömböt, és becsukott szemmel rábökünk. Jártunk így már Mexikóban, az Amerikai Egyesült Államokban, a Kanári-szigeteken, Spanyolországban, de még Dél-Afrikában is. Bárcsak eljutnánk oda! Elképzeljük, hogyan élnénk, mit néznénk meg, mit ennénk. Pont úgy, ahogy Miklós is elképzeli, hogyan él majd a király katonájaként. Képzeletbeli utazásainkról mindig írunk egy pár sort útinaplónkba, meg képeket ragasztunk be hozzá. Ez persze egy szupertitkos napló, amiről csak mi ketten tudunk, más egy pillantást sem vethet rá. Múltkor, természetismeret-órán Edina néni nagyon csodálkozott, honnan tudunk annyi mindent a sivatagok élővilágáról. Mi meg összenéztünk Zsuzsival, és nem szóltunk semmit, csak széles vigyor-ral az arcunkon beírtunk egy-egy ötöst az órai munkáért.</i></p>

<p class="calibre2"><num>1.</num> Mi a különbség a köznév és a tulajdonnév között? A Dóri naplójából vett példákkal indokold! A naplóból keresd ki a földrajzi neveket, és írd melléjük a tanult rövidítés képletét, pl.: <i>Mexikó</i> (<b>A</b>).</p>

<p class="calibre2"><num>2.</num> Idézd fel az előző tanévi ismereteidet a betűrendbe állítás szabályairól! Állítsd betűrendbe az alábbi családneveket!<br/><i>Péterffi, Péter, Péterfi, Pap, Papp, Pék, Péreli, Péntek</i></p>

<p class="calibre2"><num>3.</num> Csoportosítsátok az alábbi közneveket és tulajdonneveket: <i>Gárdonyi Géza, a mohácsi csata, húsvét, gulya, szabadság, cukor, Győr-Moson-Sopron megye, Mikszáth Kálmán, Nyugat-Magyarország, Fekete-tenger, Kodály körönd, Tiszántúl, Duna–Tisza köze, Ady-díj, Milne, Magyar Köztársaság, Magyar Tudományos Akadémia, Múzeum utca, Velencei-tó, Dunántúl, Angyalföld, Mátra hegység, Észak-Amerika, Petőfi híd, Gellérthegy, Gellért-hegy, Duna-híd, Magyar Nemzet, Egri csillagok, Bambi, Nap, Boci csoki</i>.</p>

<p class="calibre2"><text class="redtext" style="font-size: 20px;"><b>Ajánlott tananyag:</b></text> A tulajdonnevek köznevesülése; köznevek tulajdonnévvé válása; történelmi ragadványnevek.</p>

</body>
</html>
