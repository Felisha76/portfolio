Arany János: Szent László (legenda)

Monda Lajos a nagy király:

Eredj szolgám, Laczfi Endre,

Küldj parancsot, mint a villám,

Köss nehéz szablyát övedre:

A tatártól nagy veszélyben

Forog Moldva, ez a véghely:

A tatárra veled menjen

Tízezernyi lófő1 székely.

Köti kardját tűszöjére2

S fogja a nagy csatabárdot,

Mellyel egykor napkeleten

A pogánynak annyit ártott;

Félrebillent koronáját

Halántékin igazítja;

– Éjféltájban lehetett már –

A vasajtót feltaszítja.

Kél Budáról Laczfi Endre,

Veszi útját Nagy-Váradnak;

Kölestermő Kunság földén

Jó csatlósi áthaladnak;

Várad kövecses utcáin

Lovuk acél körme csattog,

Messzefénylik a sok fegyver,

Messzedöng a föld alattok.

És megindul, ki a térre;

És irányát vészi jobbra,

Hol magasan felsötétlik

Ércbül öntött lovagszobra;

Távolról megérzi a mén,

Tombol, nyerít, úgy köszönti:

Megrázkódik a nagy ércló

S érclovagját földre dönti.

Hallja László a templomban

Körösvíznek partja mellett;

Visszatér szemébe a fény,

Kebelébe a lehellet;

Koporsója kőfedelét

Nyomja szinte három század:

Ideje már egy kevéssé

Szellőztetni a szűk házat.

Harci vágytól féke habzik,

Kapál, nyihog, lángot fúvall;

László a nyeregbe zörren

S jelt ad éles sarkantyúval;

Messze a magas talapról,

A kőlábról messze szöktet;

Hegyen-völgyön viszi a ló

A már rég elköltözöttet.

Egy ugrás a Kalvária

És kilenc a Királyhágó;

Hallja körme csattogását

A vad székely és a csángó3:

Ám a lovat és lovagját

Élő ember nem láthatja,

Csodálatos! – de csodákat

Szül az Isten akaratja. –

Sokat elüt gyors futtában

A repülő kurta csákány6;

Sok ki nem mozdul helyéből

Maga rab lesz, lova zsákmány.

Foglyul esett a vezér is

Atlamos7, de gyalázatja

(Nehéz sebben vére elfoly)

Életét meg nem válthatja.

Három teljes álló napig

Vívott a pogánnyal Laczfi;

Nem hiányzott a székely szív,

De kevés a székely harcfi

Míg a tatár – több mint polyva4,

Vagy mint a puszták fövénye5 –

Sivalkodik, nyilát szórja,

Besötétül a nap fénye.

Fel, Budára, Laczfi Endre

Számos hadifoglyot indít;

Annyi préda, annyi zászló

Ritka helyen esik, mint itt.

Rabkötélen a tatárság

Félelemtül még mind reszket.

És vezeklik és ohajtja

Fölvenni a szent keresztet.

Már a székely alig győzi,

Már veszélyben a nagy zászló,

De fölharsog a kiáltás:

„Uram Isten és Szent László!”

Mint oroszlán, ví a székely,

Megszorítva, nem megtörve...

Most a bércen láthatatlan

Csattog a nagy ércló körme.

Hogy elértek Nagy-Váraddá,

– Vala épen László napja –

Keresztvízre áll a vad faj,

Laczfi lévén keresztapja.

Összegyűl a tenger néző

Hinni a csodába, melyet

Egy elaggott, sírba hajlott

Ősz tatárnak nyelve hirdet:

„Ide, ide jó vitézek!”

Gyüjti népét Laczfi Endre:

Hát egyszer csak vad futással

Bomlik a pogányság rende;

Nagy tolongásnak miatta

Szinte már a föld is rendül;

Sok megállván mint egy bálvány,

Leragad a félelemtül.

„Nem a székely, nem is Laczfi,

Kit Isten soká megtartson;

Hanem az a: László! László!

A győzött le minket harcon:

A hívásra ő jelent meg,

Vállal magasb mindeneknél

Sem azelőtt, sem azóta

Nem láttuk azt a seregnél.

Nagy lovon ült a nagy férfi,

Arca rettentő, felséges;

Korona volt a fejében

Sár-aranyból, kővel ékes;

Jobb kezében, mint a villám

Forgolódott csatabárdja:

Nincs halandó, földi gyarló

Féreg, aki azt bevárja.

Mert nem volt az földi ember,

Egy azokból, kik most élnek:

Feje fölött szűz alakja

Látszott ékes nőszemélynek;

Koronája napsugárból,

Oly tündöklő, oly világos! –”

Monda a nép: az Szent László,

És a Szűz, a Boldogságos.

S az öreg tatár beszédét,

Noha kétség nincs felőle;

Bizonyítá a templomnak

Egy nem szavajátszó őre:

Hogy három nap a sirboltban

Lászlót hiába kereste;

Negyednapra átizzadva

Találtatott boldog teste.

(1853. szept. 19.)

Szent László és Nagyvárad

A nagy király sírja évszázadokig a nagyváradi székesegyházban volt (egy másik legendában olvashatunk arról is, hogy a koporsót szállító szekér magától indult el a Várad felé vezető úton).

A sír mellett a város díszének számított a király lovas szobra, valamint Szent László fejereklyetartója (latinul herma8). Ma már csak a hermát csodálhatjuk meg a győri Nagyboldogasszony-székesegyházban, mivel a szobor elpusztult a 16–17. század háborúiban. Várad ostroma idején, 1660-ban, a törökök elpusztították a szobrot. A csodatételek miatt a magyarok szentként tisztelték a királyt, a hermáját sokszor magukkal vitték a csatába, mert azt hitték, hogy így velük van a nagy király szelleme és ereje.

image

Győri bazilika, Szent László herma

Kérdések, feladatok image

1.Olvassátok el a legenda előtt található rövid idézetet! Hol találtok az idézetre való utalást az Arany-versben?

2.A cselekmény és a helyszínek változása alapján tagoljátok a művet szerkezeti egységekre!

3.Mit jelent az alcímben olvasható legenda szó? Milyen értelemben használjuk napjainkban? Foglaljátok mondatba a legendás szót!

4.Olvassátok fel azokat a verssorokat, melyekből kiderül, hogy Szent Lászlót a nagyváradi templomban temették el!

5.Hasonlítsátok össze Arany János művének szövegezését a korábban olvasott Szent László-monda szövegezésével! Fogalmazzatok meg állításokat!

image

A Képes krónika illusztrációja, Szent László király meghal, a kocsi magától Váradra indul

image

Nagyváradi Római Katolikus Székesegyház

Ismételjünk!

Legenda: latin eredetű szó, jelentése: olvasandó. Az európai kultúrában, a középkorban kialakult tanító szándékú példázatos mű, amely eredetileg keresztény szentek életét, tetteit mutatta be. A későbbiekben világi tárgyú művekre is mondták, hogy legenda, ha az valami csodálatos, példaértékű történetet mondott el.

________________

1lófő: a 14–19. században azok a kiváltságos rangú székelyek, akik a fejedelmet lóháton voltak kötelesek szolgálni

2tüsző: férfiöv, szélesebb a nadrágszíjnál, és zsebei is vannak a különféle használati tárgyak számára

3csángók: a székelyektől különvált magyar nyelvű népcsoportok. Erdélyben, a mai Románia területén élnek. A moldvai és a gyimesi csángók a legismertebb csoportjaik.

4polyva: a gabonaszemeket borító vékony levélke, ill. ennek a cséplés során leváló és összegyűlő tömege

5fövény: álló- vagy folyóvíz fenekén és sík partján található, apró, kemény szemcsékből álló homokos, laza, üledékes talaj

6csákány: a műben harci eszközt jelent, amely a ma ismert csákányra (szerszám) hasonlít

7Atlamos: tatár fejedelem

8herma: mellszobrot mintázó, egy szent fejereklyéjét tartalmazó díszes tartó