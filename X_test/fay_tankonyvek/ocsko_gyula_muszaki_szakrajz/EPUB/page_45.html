<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="None" xml:lang="None">
  <head>
    <title>Page 45</title>
    <link href="style/style.css" rel="stylesheet" type="text/css"/>
  </head>
  <body>
    <p>9. Felületminőség megadása 9. Felületminőség megadása A munkadarabok elkészítése során a méretek megvalósítása mellett az egyes felületek megmunkálási módjára is kell utasítás. Ezt a felületi minőség előírásával biztosítjuk. 9.1. Alapfogalmak A valóságos felület a testnek a külvilággal közvetlenül érintkező határa. Ezt a határt a leggondosabb megmunkálással sem tudjuk tökéletes - a rajzon méretekkel megadott - felületűre elkészíteni. Az alkatrészek általában egyszerű mértani felületekből (sík, henger, kúp, gömb, körgyűrű) épülnek fel. E felületek méreteit a rajzon az előző fejezetekben ismertetett szabályok szerint adjuk meg. A valóságos felület azonban az ideális geometriai felülettől mindig eltér, és nem is mérhető meg pontosan, mert a mért felület pontossága mérőeszközeink és mérési eljárásaink pontosságától függ. A méréssel meghatározott felület az észlelt felület. Ábrázolni ennek valamilyen (többnyire egyenes) vonal menti észlelt szelvényét tudjuk (190. ábra), és ezt az észlelt profilt fogadjuk el tényként (tényleges profil) használatra, értékelésre. A felületminőség a felület mikro geometriai jellemzőinek összessége. Ide tartozik minden egyenetlenség , hullámosság , érdesség , barázdairány stb. A műszaki gyakorlatban a felületminőségnek vagy azért van jelentősége, mert a kapcsolódó alkatrészfelületek súrlódásának csökkentése növeli az élettartamot, vagy azért mert esztétikai követelményeket kell kielégítenie. 9.2. Egyenetlenségek A műszaki tárgyak valóságos felülete a különféle egyenetlenségek (munkagép, szerszám, munkadarab kopása, lengése, rezgése; befogási hibák; forgácsolási jellemzők; belső feszültségek stb.) következtében eltér a rajzon ábrázolt és előírt ideális, azaz mértani felülettől. Ha az eltéréseket a teljes mértani felülethez viszonyítva értékeljük, akkor makrogeometriai vizsgálatról beszélünk, a hibát pedig makrohibának nevezzük. Ilyen egyenetlenség az alakhiba , és a felület egésze alapján észlelhető hullámosság. Az alakhiba a munkadarab valóságos felületének makrogeometriai eltérése a mértani felülettől, az egész felületre vagy ennek egy részére vonatkoztatva. Például elő nem írt kúposság, ovalitás, ívesség (homorúság, domborúság). Ha a felület - tetszőleges helyén kiválasztott - kis részén levő egyenetlenségek értékelése alapján állapítjuk meg az egész felületre vonatkozó érvényes jellemzőket, akkor mikrogeometriai vizsgálatról van szó, a hibát pedig mikrohibának nevezzük. Ilyen hiba az érdesség és a hullámosság. Az érdesség a munkadarab valóságos felületének kis térközű, jellegzetes mintázatot mutató, ismétlődő egyenetlensége, amelynek hullámhossza nagyságrenddel kisebb a hullámosságként figyelembe vett hullámhossznál. A hullámosság a valóságas felületnek az a nem szándékos, viszonylag nagy térközű, ismétlődő felületi egyenetlensége, amelynek hullámmélysége a hullámhosszhoz (2, 5... 25 mm) képest kicsi (1/40 vagy kisebb). Az itt leírt fogalmaknak megfelelő egyenetlenségek között nincs éles határ. Elnevezésükről, okaikról, észlelésmódjukról és jellegükről a 4. táblázat tájékoztat. Észlelőcsúcs 190. ábra 4. táblázat elnevezés okozója észlelése jellege vizsgálati tartománya Síktól való eltérés Munkagép, munkadarab M a k r o ovalitás, kúposság stb. kopása Munkadarab deformációja Befogási hibák Elhúzódás Hossz és Alakhiba Makro h b á k Hullámosság Munkagép, munkadarab lengése Szerszám excentrikus befogása Munkadarab, szerszám alakhibája Belső feszültség szögmérés geometria Forgácsolási jellemzők: előtolás, É r d Barázdák fogásmélység, forgácsoló sebesség, geometria Geometriai vagy fizikai felületvizsgálat e s s é 9 A barázdák felületén lévő rovátkák, A munkadarab anyaga Szerszám anyaga, kenés, hűlés, stb. Felületi érdesség Mikro geometria repedések, görcsök, rücskök Elektrokémiai folyamatok Kémiai hatások Kristály szerkezet 46</p>
  </body>
</html>
