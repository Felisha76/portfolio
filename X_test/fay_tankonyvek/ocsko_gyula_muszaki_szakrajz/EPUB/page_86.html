<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="None" xml:lang="None">
  <head>
    <title>Page 86</title>
    <link href="style/style.css" rel="stylesheet" type="text/css"/>
  </head>
  <body>
    <p>20. Csapágyak, csapágyazások 20.2. Gördülőcsapágyak Forgó tengelyek alátámasztása, a tengely mozgásának vezetése gördülőcsapágyazással is megoldható. Az elmozduló felületek közé a súrlódás csökkentésére gördülőelemeket tesznek, a két mozgó felület a gördülőelemeken keresztül érintkezik. A gördülőcsapágy belső gyűrűjébe helyezik a tengelyt, a csapágyházba kerül a külső gyűrű. Mindkét gyűrűben a gördülőtestek részére edzett és fényesített futópályát képeznek ki. A csapágyak gördülőtestei különböző alakú forgásfelületek, golyó, henger, csonkakúp, szimmetrikus vagy aszimmetrikus hordóalakúak. A gördülőtestek egyenletes elosztását a kerületen a csapágy kosara biztosítja, amely körbefogja a gördülőelemet és megakadályozza annak oldalirányú elmozdulását. A kosár a gördülőtesténél lágyabb anyagból készül, lágyacéllemezből, sárgarézből, bronzból vagy könnyűfém ötvözetből, esetleg műanyagból. A sikló- és a gördülőcsapágyak feladata azonos. Mindkét csapágyfajtának meg vannak az előnyös és hátrányos tulajdonságai. A súrlódási tényező a gördülőcsapágyban általában kisebb mint a siklócsapágyban, és nem függ a fordulatszámtól. Ez a tulajdonság főleg indításkor előnyös nagytömegű tengelyeknél. A siklócsapágyban csak a tiszta folyadéksúrlódás kezdeténél kisebb a súrlódási tényező, mint a gördülőcsapágyban. A változó forgásirány a gördülőcsapágy működését nem befolyásolja, siklócsapágyét igen. A gördülőcsapágy üzem közben nem igényel különösebb gondozást, kenőanyag fogyasztása kicsi, a tengely és a csapágyház nem kopik. A gördülőcsapágy legfontosabb előnye, hogy a kereskedelemben kapható árucikk, amelynek méretei meghatározott pontossággal készülnek. A csapágyak szerelésekor elmarad a siklócsapágyaknál alkalmazott perselykészítési és kézi illesztési művelet. A gördülőcsapágyat meghibásodása esetén egyszerű szerelési művelettel cserélni lehet. A siklócsapágyak legfontosabb előnye a gördülőcsapágyakkal szemben a sima, zajmentes járás. A csapágyban keletkező rezgéseket siklócsapágynál az olaj film rugalmasságánál fogva csillapítja és nem adja át a gép többi részének. A gördülőcsapágyak gördülőtestei váltakozva kerülnek a terhelőerő hatásvonalába, ahol rugalmas alakváltozást szenvednek és a csapágy rezgésbejön. 20.2.1. A gördülőcsapágyak fajtái, beépítése A gördülőcsapágyak fajtái A gördülőcsapágyakat több szempont szerint lehet osztályozni. A gördülőtestek alakja szerint csoportosítva: - golyós csapágyak, - görgős csapágyak A futópályát tartalmazó alkatrészek alakja szerint: - gyűrűs csapágyak, - tárcsás csapágyak. A gyűrűs csapágyak gyűrűinek vastagsága a csapágy szélességénél kisebb, főleg sugárirányú terhelések fölvételére alkalmasak. A tárcsás csapágyak vastagsága nagyobb, szélessége kisebb, ezek a csapágyak főleg tengelyirányú terhelések felvételére alkalmasak. Készülnek olyan csapágyak is , amelyek mindkét irányban terhelhetők, ezek a radiax csapágyak. Szerkezeti szempontból a csapágyak osztályozhatók: - merev és - beálló csapágyakra. A beálló csapágyak a házfurat és a tengelyközépvonal bizonyos szögeltérése esetén is helyesen működnek. A gördülőtestek elhelyezése szerint vannak egysoros, kétsoros és többsoros gördülőcsapágyak. A gyűrűs golyóscsapágyak gyakran alkalmazott fajtája az egysorú, mélyhornyú golyóscsapágy. Főleg sugárirányú erővel terhelhető, a futópályák vállai a tengelyirányú terhelést is felveszik. Kosara sajtolt lemezkosár, amelyet két részből készítenek, és szegecseléssel kapcsolnak össze. Merev csapágytípus, a csapágyház furatának és a tengely középvonalának megengedett legnagyobb szögeltérése 1/2°. Nagy fordulatszámú tengely csapágyazására alkalmas. A gyűrűs golyóscsapágyakat készítik két vagy három golyósor alkalmazásával is. Ezeknél a csapágyaknál a golyósorok nem egyenletes terhelésűek. A beálló gyűrűs golyós csap ágyat olyan esetekben használják, amikor a házfurat és a tengelycsap egytengelyűsége nem biztosítható. A külső gyűrűben kialakított futópálya gömbfelületű, ezért 2-3° szögeltérés a csapágy működését nem befolyásolja. Elsősorban közlőmű tengelyek csapágyazására használják, kismértékű axiális terhelés felvételére is alkalmas. A csapágyakban nagyobb terhelések felvételére nem golyót, hanem görgőket alkalmaznak. A görgők egy vonal mentén fekszenek fel a gyűrűk futópályáiban, deformációjuk kisebb, mint a golyóké. A henger- és hordógörgős csapágyakat a nagy terhelések felvétele mellett nagy futáspontosság és élettartam is jellemzi. Beálló csapágy típusaik 2-3 °os tengely szögeltérést engednek meg, jól bírják a dinamikus igénybevételeket, ezért vasúti kocsik, szivattyúk és turbinák csapágyazásaihoz is használhatók. Nagy terhelésű gépek csapágyazásánál - ha sugárirányban kevés hely áll a csapágyazás rendelkezésére - tűgörgős csapágyat használnak. A tűgörgős csapágy csak sugárirányú erővel terhelhető. A kúpgörgős csapágy tengely- és sugárirányú erők felvételére alkalmas. A görgő alakja biztosítja a kopás okozta méretváltozás utánállítását. A kúpgörgős csapágyakat kétirányú axiális erő fölvételére mindig párosával kell a tengelyre építeni. Az SKF Főkatalógus tartalmazza a csapágyak típuskínálatát, az egyes típusok szemléltető képének bemutatásával. A gördülő csap ágyak beépítése Mélyhornyú golyóscsapágy szokásos beépítését láthatjuk a 299. ábrán. A belső gyűrűt csapágyanya rögzíti. Az anyát fogazott biztosítólemez biztosítja. A kerületen levő taréjok egyikét az anya hornyába hajlítjuk, a belső nyelve pedig a tengelyhoronyba nyúlik. A tengely vállmagassága nem lehet tetszés szerinti. A váll tövének lekerekítési sugarát a megfelelő felfekvés miatt kisebbre kell készíteni, mint a csapágygyűrű lekerekítési sugarát. A csapágy kenését a ház menetes furatába csavart zsírzószelence végzi, és a trapéz keresztmetszetű nemezgyűrű tömít (300. ábra). Csapágyanya helyett - rugalmas rögzítőgyűrűt, ún. Seegergyűrűt is használhatunk (297 és 299. ábra). A tengelyre vagy a házba hornyot esztergálunk és a rugós gyűrűt a füleken levő furatoknál - alkalmas szerszámmal - megfogva kifeszítjük és a horonyba helyezzük. 87</p>
  </body>
</html>
