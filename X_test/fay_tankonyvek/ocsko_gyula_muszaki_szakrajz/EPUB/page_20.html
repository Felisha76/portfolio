<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="None" xml:lang="None">
  <head>
    <title>Page 20</title>
    <link href="style/style.css" rel="stylesheet" type="text/css"/>
  </head>
  <body>
    <p>3. Vetületi ábrázolás 3.4. Forgástestek vetületi ábrázolása Ha egy tengely körül egy egyenest vagy egy görbe vonalat megforgatunk, forgásfelület keletkezik. A forgatott egyenest vagy görbét az adott felület leíróegyenesének vagy leírógörbéjének nevezzük. Az egyenes vagy görbe vonal pontjai körpályán mozognak, ennek síkjai merőlegesek a tengelyre, és középpontjuk a tengelyen van. A körök síkjai egymással párhuzamosak, ezért ezeket a köröket a felület párhuzamos köreinek - paralelköreinek - is nevezzük. A forgásfelület tengelyére illeszkedő síkokat a felület meridiánsíkjainak nevezzük. Eszerint minden forgásfelület előállítható a felület tengelyét tartalmazó síkban fekvő leíróegyenes vagy leírógörbe forgatásával. A forgásfelület legegyszerűbb helyzete az, ha tengelye merőleges az első képsíkra. Ekkor a tengely első képe egyetlen pont, második képe rendezőirányú egyenes. A meridiánsíkban fekvő leíróegyenes vagy leírógörbe második képe eredeti alakú, és egyben megadja a felület elölnézeti képhatárát is. 77. ábra O Forgáshenger akkor keletkezik, ha egy egyenest vele párhuzamos tengely körül forgatunk. A hengert leíró egyenes a henger alkotója. Feladatainkban a végtelen hengerfelületnek csak két paralelköre által meghatározott részét ábrázoljuk (77. ábra). Forgáskúp akkor keletkezik, ha egy egyenest az őt metsző tengely körül forgatunk. A kúpot leíró egyenes a kúp alkotója. Feladatainkban a végtelen kúpfelületnek csak a kúp csúcsa és egy paralelköre - alapköre- által meghatározott részét ábrázoljuk (78. ábra). Gömb akkor keletkezik, ha egy kört valamelyik átmérője körül forgatunk (79. ábra). 78. ábra Körgyűrűfelület vagy tórusz akkor keletkezik, ha egy olyan kört, amelynek középpontja nincs rajta a forgástengelyen, a tengely körül megforgatunk (80. ábra). 80. ábra 21</p>
  </body>
</html>
