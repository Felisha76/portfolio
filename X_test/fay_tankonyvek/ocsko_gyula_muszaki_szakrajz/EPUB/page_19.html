<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="None" xml:lang="None">
  <head>
    <title>Page 19</title>
    <link href="style/style.css" rel="stylesheet" type="text/css"/>
  </head>
  <body>
    <p>3. Vetületi ábrázolás 3.3.2. A hasáb vetületi ábrázolása A hasáb a kockához hasonlóan szintén síklapokkal határolt térgeometriai forma, aminek alaplapja tetszőleges sokszög, oldallapjai paralelogrammák. Ha a hasáb minden oldallapja téglalap, akkor a hasábot egyenes hasábnak nevezzük. Azokat a hasábokat, amelyeknek alaplapjai szabályos sokszögek, szabályos hasáboknak nevezzük. Az alapsokszög oldalainak száma szerint a hasábok lehetnek háromoldalú , négyoldalú , ötoldalú és hatoldalú hasábok , ettől eltérő esetben is az alapsokszög oldalainak száma adja a hasáb megnevezését. Az oldallapok metszésvonalát oldaléleknek , az oldallapokon az oldalélekkel párhuzamos egyeneseket alkotóknak nevezzük. A hasáb vetületeit a három képsíkos rendszerben a 73. ábra mutatja. A vetületek képzésén, a csúcsok számozásán kívül a hasáb szélességi, magassági és vastagsági jellemzőit is megadtuk. Jól látható, hogy egy-egy vetület a hasáb két geometriai jellemzőjét mutatja meg, így az elölnézet a hasáb szélességét és magasságát, az oldalnézet pedig a hasáb vastagságát és magassági méretét adja meg. A hasáb méreteit megadó három kiterjedés két összetartozó vetületről meghatározható. A gyakorlatban mindig csak annyi vetületet rajzoljunk, amennyi az egyértelmű alak- és méretmegadáshoz szükséges. A kockát és a hasábot szabályos beállításban ábrázoltuk, ami azt jelenti, hogy egyes felületei a képsíkokkal párhuzamosak, ill. egyes képsíkokra merőlegesek voltak. Az ilyen beállítás előnye az, hogy az egyes nézetek a vetítési irányra merőleges felületekkel azonos nagyságúak. Ez a szabályos beállítás nem minden esetben valósítható meg, gondoljunk a három- vagy hatoldalú hasábra. A hasáb alakjából adódóan nem minden felülete lesz merőleges a vetítési irányra. Szabályos háromoldalú hasáb vetületi ábrázolása A szabályos háromoldalú hasáb alap- és fedőlapja egyenlő oldalú háromszög, oldaléléi és alkotói az alaplapra merőlegesek. Az alap- és a fedőlapot általánosan zárólapoknak nevezzük. A szabályos háromoldalú hasáb vetületeit a három képsíkos rendszerben a 74. ábra mutatja. Szabályos ötszög alapú hasáb vetületi ábrázolása Az első képsíkon álló szabályos ötszög alapú egyenes hasáb vetületi ábrázolását a felülnézet megrajzolásával kezdjük, mivel a hasáb fedő helyzetű zárólapjainak vetülete itt szabályos ötszög. Az ötszög helyzete határozza meg a hasáb oldallapjainak, ill. az azokat határoló éleknek az elöl- és oldalnézetét. A hasáb vetületeinek megrajzolásakor a nem látható és a fedő helyzetű oldalélek értelmezése is szükséges. A szabályos ötszög alapú hasáb vetületeit a három képsíkos rendszerben a 75. ábra mutatja Szabályos hatszög alapú hasáb vetületi ábrázolása Az első képsíkon álló szabályos hatszög alapú egyenes hasáb vetületi ábrázolását - az előző feladathoz hasonlóan - szintén a felülnézet megrajzolásával kezdjük. Itt a hasáb fedő helyzetű zárólapjainak vetülete szabályos hatszög. A hatszög helyzete határozza meg ismét a hasáb oldallapjainak, ill. az azokat határoló éleknek az elöl- és felülnézetét. A szabályos hatszög alapú hasáb vetületeit a három képsíkos rendszerben a 76. ábra mutatja. 20</p>
  </body>
</html>
