<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="None" xml:lang="None">
  <head>
    <title>Page 68</title>
    <link href="style/style.css" rel="stylesheet" type="text/css"/>
  </head>
  <body>
    <p>13. Csavarok, csavarkötések A métermenet két fajtája a normál- és a finom métermenet használatos. Kötőelemeken rendszerint a normál métermenet van, ennek jele M A normál métermenetet mm-ben adott átmérőjével és előtte a szelvény M jelével határozzuk meg: pl. M 20. A finom métermenet menetemelkedése kisebb a normál menet emelkedésénél. Akkor használjuk, ha szerkezeti okok miatt kicsi a menetmélység vagy a menet kilazulásra hajlamos. A Whitworth menet jellemzője az 55°-os szelvényszög és az, hogy méreteit hüvelykbe [jele:";(l" = 25,4 mm)] adjuk meg. A trapézmenetet mozgatócsavarokon alkalmazzuk. Az élesmenetű csavarokkal szemben előnye a kisebb szelvény szög következtében jelentkező kisebb súrlódó erő. A fűrészmenet nagy erők átvitelére alkalmas. 13.2. Orsómenet és anyamenet ábrázolása A csavarmenetet a rajzon nem valósághűen, hanem egyszerűsítve, azaz jelképesen ábrázoljuk. 13.2.1. Orsómenet ábrázolása A menetes orsót a 240. ábra szerint kell ábrázolni. A menet külső átmérőjének (d) vonalát és a hasznos menethossz végét jelölő vonal folytonos vastag, a menetmag átmérőjének vonala (di) folytonos vékony vonal. Ügyeljünk arra, hogy a menetvonalak rajzolásakor a vékony, ill. a vastag vonalak jól megkülönböztethetők legyenek, és a kétféle vonal legalább 0,7 mm távolságra legyen egymástól. Természetesen nagyméretű csavarok esetében a szabványos méreteknek megfelelően rajzoljuk meg az orsómenet magátmérőjének vonalait. Amennyiben a menetes orsón tengelyirányú kitörést alkalmazunk, úgy a metszet vonalkázást a külső kontúrvonalig rajzoljuk, amely vonalakon áthalad a menet magátmérőt jelölő vékony vonal. A menetes orsó külső kontúrja folytonos vastagvonalú kör. A menetes orsó tengelyre merőleges nézetén (240.b ábra) és metszetén (240.C ábra) a menet magátmérő folytonos vékony vonalát kb. a kör 3/4 részén rajzoljuk meg. (Célszerű a bal felső részt kihagyni.) A menet jelképes vékony folytonos vonala nem kezdődhet és nem végződhet a tengelyvonalakon. Metszeti rajzon a vonalkázást kontúrig rajzoljuk (240.C ábra). Félnézetben (félmetszetben) a magátmérőt jelképező folytonos vékony vonalat kb. az alsó negyed-kör feléig húzhatjuk (240. a ábra). Ekkor a folytonos vékony vonal mindig a függőleges középvonaltól indul ki. 13.2.2. Anyamenet ábrázolása Menetes furatot általában metszetben ábrázolunk, hiszen így tudjuk bemutatni azt a legjellemzőbben (241. ábra). A menetes furat magátmérőjének vonalát folytonos vastag vonallal, a névleges átmérőnek megfelelő vonalakat pedig folytonos vékony vonallal rajzoljuk. Metszeti rajzon a vonalkázás a magátmérő vonaláig terjed, átmegy tehát a menetjelkép külső vékony vonalain. Valamennyi tengelyirányú vetületen (241. a, b ábra) a magátmérő vonala folytonos vastag vonal, a külső (vagyis a nagyobbik) átmérő vonala pedig folytonos vékony körív (1/4 körív kihagyással). Vastag vonal 240. ábra Vastag vonal 241. ábra Félnézetben (241. a ábra) vagy félmetszetben a külső átmérőt jelképező folytonos vékony vonal az alsó negyed-kör feléig terjed. A külső átmérők vonalai nem kezdődhetnek, ill. nem végződhetnek a tengelyvonalakon, félnézetben pedig a függőleges tengelyvonaltól indulnak. A zsákfuratba vágott menet ábrázolási módját a 242. ábra szemlélteti. A menet magátmérőjét jelző vonalak és a hasznos menethossz végét jelző vonal folytonos vastag vonal. A névleges átmérő - vagyis a menetjelkép - vonala folytonos vékony vonal. Menetes zsákfurat vagy menetes átmenőfurat ábrázolását nézetben vékony szaggatott vonallal készítjük 13.2.3. Menetcsatlakozások ábrázolása Összecsavart állapotban az anyamenetet általában metszetben, az orsómenetet pedig nézetben ábrázoljuk (242. a ábra). Szükség szerint azonban ábrázolható az orsómenet metszetben (242.b ábra) vagy kitöréssel is. Az orsómenet a becsavarási hosszban mindig elfedi az anyamenetet. Ennek megfelelően az orsón a külső (kontúr-) vonal a vastag, az anyán pedig a belső. 242. ábra 69</p>
  </body>
</html>
