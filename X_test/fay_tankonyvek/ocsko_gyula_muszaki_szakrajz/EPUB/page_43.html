<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="None" xml:lang="None">
  <head>
    <title>Page 43</title>
    <link href="style/style.css" rel="stylesheet" type="text/css"/>
  </head>
  <body>
    <p>8. Mérethálózat 8.5. Kötőelemek felfekvő felületének jelölése Az öntvények felülete általában nem alkalmas felfekvő felületként csavarfej vagy más kötőelem számára. Ezért a furatok környékét - adott átmérőjű részen - meg kell munkálni. Ezt kör alakú tisztító forgácsolással érhetjük el. A felfekvő felület méretét mutató vonalon jelöljük. (175. ábra). 8.6. Magától értetődő méretek Azokat a méreteket, amelyek az ábrázolásból méretmegadás nélkül is egyértelműen megállapíthatók, magától értetődő méreteknek nevezzük. Ezeket a méreteket csak akkor kell megadnunk, ha erre különleges okunk van (pl. tűrés). Ilyen magától értetődő méretek (176. ábra): - a merőlegesnek rajzolt élek, vagy felületek merőlegessége; - a párhuzamosra rajzolt élek, középvonalak párhuzamossága; - a szabályos hatszög szöge; - a középvonallal felezett méretek félméretének egyenlősége; - az átmenőfuratok jellege, ha a mélységük nem adott; - az osztások szögméretei, ha a rajzon az osztások megadott számából az egyértelműen következik. 8.7. A mérethálózat felépítése 8.7.1. A mérethálózat felépítésének általános szabályai Mérethálózatnak nevezzük a rajzon megadott összes méretet. A mérethálózat felépítésén az alkatrész egyértelmű meghatározásához szükséges méretek rendezett elhelyezését értjük. A mérethálózat felépítésekor tekintettel kell lenni az alkatrész vagy szerkezet működésére és elkészítésének módjára, továbbá figyelembe kell venni a gyártásközi és a végső ellenőrzés, valamint mérés módját is. A műhelyrajz az alkatrészt elkészítés utáni állapotában ábrázolja. Az alkatrész rajzán annyi méretet kell és csak annyit szabad megadni, amennyi az egyértelmű meghatározásához szükséges. Minden méret lehetőleg csak egyszer - a legjellemzőbb vetületen - szerepeljen. A méretmegadás egyes elemeinek meg kell felelniük az eddig tanult szabványos előírásoknak. 8.7.2. Láncszerű méretmegadás Ez a mérethálózat csak ott alkalmazható, ahol a mérettűrések, ill. a méret határeltéréseinek összeadódása nem ütközik az alkatrész funkcionális követelményeivel (177. ábra). 8.7.3. Bázistól induló méretmegadás Ez a mérethálózat ott alkalmazható, ahol az azonos irányú méretek közös alaptól indulnak. A bázisvonal lehet: - a működés szempontjából fontos méret határvonala (178. ábra); - a működés szempontjából fontos szimmetriatengely (179. ábra); - a főméret valamelyik határoló vonala (180. ábra); - egy adott távolságra fekvő, a vetület kontúrjain kívül levő, de a szerkesztéshez vagy gyártáshoz felhasznált pont, egyenes, sík is (181. ábra). 177. ábra 178. ábra 181. ábra 44</p>
  </body>
</html>
