<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="None" xml:lang="None">
  <head>
    <title>Page 88</title>
    <link href="style/style.css" rel="stylesheet" type="text/css"/>
  </head>
  <body>
    <p>20. Csapágyak, csapágyazások Kétoldali, tengelyirányú erő felvételére alkalmas csapágyak együttes alkalmazása esetén csak az egyik csapágy külső gyűrűjét szabad megfogni (itt csak néhány tized a hézag; 301. ábra). Ha ezt nem vesszük figyelembe, a tengely hőtágulása, vagy az esetleges beépítési és megmunkálási pontatlanságok a csapágyakat befeszíthetik. A rögzített csapágy a vezetőcsapágy. Ferde hatásvonalú csapágyak beépítésére láthatunk példát a 302. ábrán. Személygépkocsik első kerekének csapágyazására használatos. Kúpgörgős csapágyak beépítésére ott kerül sor, ahol a radiális erők mellett jelentős axiális erők is hatnak. (Például motorkerékpárok első kerekének csapágyazásai.) A 303. ábrán beépítési példát látunk szíj tárcsa csapágyazására. Gördülőcsapágy beépítés szemléltető képét és összeállítási rajzát mutatja a 304. ábra. A gördülőcsapágyak beépítésének szabályai: 1 . A tengely és a csapágyfészek központos legyen. Kis eltérés is feszülést okoz, s megrövidíti a csapágy élettartamát. 2. Osztott csapágyházak esetén a külső gyűrű ne deformálódjon. A csapágyház részeinek összecsavarozásakor az a veszély áll fenn, hogy a csavarokat nagyon meghúzzuk, és ez a gyűrű torzulását okozhatja. 3. Tárcsás csapágyak sugárirányú erővel nem terhelhetők! 4. Hengergörgős csapágyak főleg sugárirányú terhelésre alkalmasak. Kismértékű radiális terheléssel csak azok a csapágyak terhelhetők, amelyek külső és belső élénél váll vagy azt helyettesítő gyűrű van. 5. Ha egy tengelyre két vagy több - tengelyirányú erő felvételére is alkalmas - csapágyat szerelünk, akkor tengelyirányban csak ezt szabad megfogni, ez a vezetőcsap. 6. Ha a csapágyfészek egytengelyűsége nem biztosítható, akkor önbeálló csapágyat alkalmazzunk. 7. A csapágyak illesztésére a katalógusok utasításai az irányadóak. Forgó tengelyek csapágyazásakor a belső gyűrűt mindig szorosan illesztjük a tengelyre, de ezenkívül tengelyirányú megfogás is szükséges. 8. Ha a belső gyűrűt közvetlenül a tengelyre húzzuk fel, ezen a szakaszon a tengelyt köszörülni kell. 9. Túlfedéssel szerelt belső gyűrű esetén a csapágyat fel kell melegíteni (kb. 80°C-ra). 10. Ha a csapágyat kúpos hüvelyre húzzuk, a tengely finom megmunkálása (köszörülése) elmarad. 1 1 .Kétrészes csapágyház esetén a fészek furatának köszörülése a csapágy behelyezése előtti utolsó művelet legyen. 300. ábra Mélyhomyú golyóscsapágy beépítése 0,2 0,2 2-3 2-3 302. ábra A gördülőcsapágyak szerelése A csapágyakat tisztán és gondosan kell szerelni! A munkához tiszta levegőjű és száraz helyiséget kell kiválasztanunk, hogy se por, se vízpára ne kerülhessen a csapágyba. A por rontja a kenőanyag minőségét, a nedvesség pedig rozsdásodást (korróziót) okoz. Az új csapágyak beszerelésekor csak a szerelés helyén közvetlenül a beépítés távolítsuk el a gyári csomagolást. A kicsomagolt csapágy rozsdavédő rétegét ne mossuk le. A konzerváló anyag jól vegyül a kenőanyaggal. A szerelést a külső és a belső gyűrűkre, központosán kifejtett erővel végezzünk. A szerszámok tisztaságára is ügyelnünk kell. Az ütés teljesen kiküszöbölhető, ha sajtolókészülékkel végezzük a szerelést. 303. ábra 89</p>
  </body>
</html>
