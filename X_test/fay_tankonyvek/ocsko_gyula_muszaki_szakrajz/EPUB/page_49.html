<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="None" xml:lang="None">
  <head>
    <title>Page 49</title>
    <link href="style/style.css" rel="stylesheet" type="text/css"/>
  </head>
  <body>
    <p>10. Mérettűrés 10. Mérettűrés 10.1. A tűrés Az alkatrészek - rajzon megadott - névleges méretei, szögei, eszményi alakja, méreteik egymáshoz való viszonya a gyakorlatban a leggondosabb megmunkálással sem készíthető el tökéletes pontossággal. A gyakorlatból tudjuk, hogy egy munkadarab mérete vagy alakja bizonyos határok között eltérhet a pontos mérettől. Megelégedhetünk azzal, hogy meghatározzuk, mekkora méretszóródás mellett gazdaságos a gyártás, a válogatás és utánmunkálás nélküli szerelhetőség és cserélhetőség. 10.2. A mérettűrés alapfogalmai A méret a hosszúság valamilyen mértékegységben (általában milliméterben) kifejezett számértéke. A rajzon a méretszámmal megadott méretet névleges méretnek (N ) nevezzük. Az alkatrészrajz alapján elkészített munkadarab valóságos méretét pontosan nem is tudjuk megállapítani, mert a mérés eredményét befolyásolják az ún. rendszeres hibák (környezeti tényezők, elsősorban a hőmérséklet ingadozása) és a szubjektív hibák is (pl. a fáradtság). Az alkatrész tényleges méretének egy megengedett hibájú mérőeszközzel mért (észlelt) méretét tekintjük. A mindenkori követelmény az, hogy a tényleges méret minél jobban közelítse meg a névleges méretet. Ennek érdekében határt szabhatunk a tényleges méret és névleges méret közötti eltérésnek. Határméreti íek nevezzük azt a két méretet, amelyek között a tényleges méretnek el kell helyezkednie. Határesetként a tényleges méret megegyezhet a határmérettel is. A határméreteket úgy kell megállapítani, hogy az alkatrész használhatóságát, működési feltételeit az elkészült alkatrész kielégítse. A felső határméret (FH) a két határméret közül a nagyobb. Az alsó határméret (AH) a két határméret közül a kisebb. A közepes méret (M) a felső és alsó határméret számtani közepe. Ha sorozatban gyártott alkatrészek valamelyik méretét több darabon rendre megmérjük, és a mért tényleges méreteket feljegyezzük, majd a mérések eredményét gyakoriság szerint diagramon ábrázoljuk, a 211. ábrához hasonló alakú görbét kapunk. Ezt a görbét normális eloszlási görbének vagy Gaussgörbének nevezzük. Ha az alkatrész rajzán megadott alsó és felső határméretet berajzoljuk a görbébe, látjuk, hogy néhány alkatrész a megengedettnél kisebbre, ill. nagyobbra készült. Ezeket az alkatrészeket tekintjük selejtesnek. A felső és az alsó határméret különbsége a tűrés ( T ). Ez egyben a méretszórás megengedett nagysága is. T = FH-AH Sorozatgyártáskor nincs is szükség arra, hogy a tényleges méretet megállapíthassuk, ehelyett általában határmérő idomszerekkel vagy más módon azt állapítjuk meg, hogy a tényleges méret az előírt határon belül van-e. A megmunkálási eljárás során arra kell törekednünk, hogy az elkészült munkadarab tényleges mérete a közepes méretet minél jobban megközelítse. Az ISO illesztési rendszerben alapeltérése n mindig azt a határeltérést értjük, amelyik az alapvonalhoz közelebb helyezkedik el, kisebb az abszolút értéke (212. ábra). FH felső határméret N=A névleges méret 211. ábra 212. ábra 213. ábra 50</p>
  </body>
</html>
