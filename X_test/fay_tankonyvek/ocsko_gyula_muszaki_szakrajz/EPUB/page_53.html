<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="None" xml:lang="None">
  <head>
    <title>Page 53</title>
    <link href="style/style.css" rel="stylesheet" type="text/css"/>
  </head>
  <body>
    <p>11. Illesztések 11.2.2. Illesztési rendszerek Az illesztési rendszer a tűrésrendszer lyuk- és csaptűrései tervszerű párosításának összessége. A gyakorlatban alkalmazott illesztési igényeknek megfelelően a különböző nagyságú és helyzetű tűrések sorozatát megállapították, és azok számértékeit táblázatba foglalták. A párosításban az egyik elem tűrése úgy választható, hogy a másik helyzete állandó. Az illesztési rendszer az alapvonalhoz csatlakozó tűrésmezejű (H; h) tűréseket veszi alapnak. Az illesztés különböző jellegét a másik alkatrész tűrésmezeje helyzetének megválasztásával kell meghatározni. így az alap megválasztásától függően két rendszer jön létre, az alaplyuk rendszer (227. ábra) és az alapcsap rendszer (228. ábra). A laza illesztésű csapok alapeltérésének betűjelei a H alapeltérésű lyukhoz viszonyítva a, b, c, cd, d, e, ef, f, fg, g és h; a laza illesztésű lyukaké pedig a h alapeltérésű csaphoz viszonyítva A, B, C, CD, D, E, EF, F, FG és H jelű lehet. Az átmeneti illesztésű csapok alapeltéréseit az alaplyuk rendszer alkalmazása esetén a js, j, k, m, n betűk, míg az átmeneti illesztésű lyukak alapeltéréseit az alapcsap rendszer alkalmazása esetén a Js , J, K, M, N betűk jelölik. A H furathoz választott szilárd illesztésű csapok alapeltéréseit a p, r, s, t, u, v, x, y, z, za, zb, zc betűk, míg a h csaphoz választott szilárd illesztésű lyukak alapeltérését a P, R, S, T, U, V, X, Y, Z, ZA, ZB, ZC betűk jelölik (229-230. ábra). sorozata 54</p>
  </body>
</html>
