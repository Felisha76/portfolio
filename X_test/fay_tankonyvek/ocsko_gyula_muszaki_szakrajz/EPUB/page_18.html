<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="None" xml:lang="None">
  <head>
    <title>Page 18</title>
    <link href="style/style.css" rel="stylesheet" type="text/css"/>
  </head>
  <body>
    <p>3. Vetületi ábrázolás 3.3. Síklapú testek vetületi ábrázolása A síklapú testek vetületi ábrázolása során megismerkedünk a kocka, a különböző oldalszámú hasábok és gúlák három vetületének megrajzolásával, valamint a kocka, a négyzetes és a hatoldalú hasáb egyszerű csonkolt formáinak vetületeivel. 3.3.1. A kocka vetületi ábrázolása A kocka az egyik legegyszerűbb térbeli forma, így a mértani testek vetületi ábrázolásának értelmezéséhez a legalkalmasabb. A kocka mögé képzeljünk el egy függőleges képsíkot ( K2 ), a képsíkra merőleges vetítősugarak meghatározzák a kocka elölnézetét. A szabályos beállításból adódik, hogy a kocka csúcsai a vetítési irányban fedőpontokat alkotnak, így a kocka vetülete azonos alakú és méretű lesz a vetítés irányába eső négyzetes oldallappal (70. ábra). A csúcsok vetületének jelölési rendszere mutatja a fedőpontokat, ugyanakkor láthatjuk azt is, hogy a kocka vetítési irányba eső kiterjedését a vetülete nem tudja érzékeltetni. Hasonló képalkotási szabályok érvényesülésével megrajzolható a kocka másik két képe is. A képalkotás törvényeinek értelmezésére rajzoljuk meg a kocka vetületeit a három képsíkos rendszerben a 71. ábra szerint. Az egyes vetületek képzése megegyezik az elölnézet képzési szabályaival, és jelölési rendjük követi az egyes vetületek képzési irányát. A kocka minden egyes oldala valamelyik vetületén alak- és mérethelyesen látszik. A mértani test határoló felületeinek célszerű összekapcsolásából kialakított szabástervet az adott test háló jának nevezzük. A hálórajzot szabástervek elkészítéséhez használjuk. Természetesen meg kell ismerkednünk a kocka csonkolt formájával is a három képsíkos rendszerben. A csonkolt kocka a kockából síkmetszéssel keletkező test. A 72. ábra többszörösen csonkolt kockát ábrázol szemléltetőés vetületi rajzaival. A vetületi ábrázolás során először megrajzoljuk a teljes kocka vetületeit, majd a csonkolásból származó elemeket rajzilag eltávolítjuk a befoglaló formából. Összetett formánál természetesen a láthatóság megállapítására is nagy figyelmet kell fordítani. Többszörösen csonkolt összetett forma vetületi ábrázolásának munkamenete tehát a következő: Adott: 1 . A csonkolt kocka az ábra szerinti szemléltető képével (vagy a rajzolás alapjául szolgáló modell). 2. A rajzi kivitelezéshez szolgáló mérethálózat (modell esetén a méreteket is magunk vesszük fel). Meghatározzuk: 1 . az elölnézet képzési irányát; 2. a kiegészítő vetületek - a felülnézet és az oldalnézetelölnézettel összhangban levő - képzési irányát. A rajzi tanulmányaink kezdetén a gyakorlás szándékával, a jelölt három irányból célszerű rendezett vetületeket rajzolni. Megrajzoljuk: 1 . A kocka - mint befoglaló idom - rendezett három vetületét. 2. A majd a csonkolásból származó elemeket rajzilag eltávolítjuk a befoglaló formából. Gyakorlással elérhető, hogy a nézetek, a szerkesztéshez szükséges tengelyek és rendező nélkül is egyértelműeknek tűnjenek 35 72. ábra 19</p>
  </body>
</html>
