<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="None" xml:lang="None">
  <head>
    <title>Page 95</title>
    <link href="style/style.css" rel="stylesheet" type="text/css"/>
  </head>
  <body>
    <p>22. Hajtások A fogaskerék kapcsolódására jellemző adatok az osztókörön találhatók. Kapcsolódó fogaskerékpár jellemző méreteit a 321. ábra mutatja, az egyes értékek számítási módját a 33. táblázat foglalja össze. A kapcsolódó fogaskerék párok tengelyei lehetnek párhuzamosak, metsződők vagy kitérők. (322. ábra) A párhuzamos tengelyű hajtást hengeres fogaskerekekkel valósítjuk meg. A fogazat a hengeres kerekek felületén alkotó irányban vagy ahhoz szög alatt hajolva alakítható ki, és ennek megfelelően beszélünk egyenes- vagy ferdefogazatról Ha a fogazat két irányban ferde, akkor azt nyílfogazatnak nevezzük. A metsződő tengelyű fogaskerék kapcsolatot kúpkerékpárral valósítjuk meg. A tengelyek leggyakrabban 90° -os szög alatt metszik egymást. A kúpkerekek fogazatát kúpfelületen alakítjuk ki. Egyszerűbb esetben a fogak a kúp alkotója irányában helyezkednek el, de készülhetnek valamilyen ív mentén, esetleg ferdén. Kitérő, de merőleges irányú tengelyek esetén rendszerint csigahajtással visszük át a mozgást egyik tengelyről a másikra. A csigahajtás előnye a nagy módosítás. A kis módosításokat csavarhajtással valósítjuk meg. Ha forgó mozgást egyenes vonalú mozgássá vagy egyenes vonalú mozgást forgó mozgássá kell alakítani, azt gyakran hengeres kerékkel és fogasléccel oldjuk meg. A fogasléc felfogható egy végtelen fogszámú fogaskerék darabjaként. Fogaskerékhajtás létesíthető még belső fogazató kerékkel, fogasívekkel, esetleg fogasívvel és fogasléccel is. 22.2.2. Fogazatok ábrázolása A fogazatot általában jelképesen ábrázoljuk. Ez azt jelenti, hogy a fogazatnak a valósághoz hű megrajzolása helyett a fogakat határoló jelképes vonalakat rajzoljuk meg. A fogazat képhatárát (fejhengert, fejkúpot stb.) vastag folytonos vonallal rajzoljuk. Az osztóhengert (osztókúpot) nézetben és metszetben egyaránt vékony pontvonallal kell rajzolni. A lábhengert (lábkúpot) a fogaskerék hosszmetszetén vastag folytonos vonallal rajzoljuk, de nézetben általában nem jelöljük. Ha nézetben fel kell tüntetni a lábkört, azt vékony folytonos vonallal rajzoljuk. A fogat még akkor is nézetben rajzoljuk, ha a metszősík egyébként keresztülhalad a fogon (pl. páratlan fogszámú fogaskerék esetén), tehát a fogaskerék koszorújának szelvényét csak a lábvonalig vonalkázzuk. A fogazat alakját általában nem rajzoljuk meg, hanem táblázatba foglalva adjuk meg adatait. Ha a fog alakját ki kell rajzolni (pl. korlátozott terjedelmű fogazat esetén), akkor 1-2 fogat vastag folytonos vonallal rajzolunk meg. A kirajzolt profil a fejkörhöz kapcsolódik, de a lábkör vonalához, ha azt egyáltalában megrajzoltuk, nem. Ferdefogazat esetén a fog hajlásának irányát rendszerint nem rajzoljuk meg, hanem a rajz adattáblázatában írjuk elő. Ha indokolt, a ferde- vagy nyílfogazás irányát a fogazat szimmetriatengelye közelében néhány vékony folytonos vonallal jelképesen ábrázoljuk. Lánckerekek fogalakjának megmutatására néhány fogat ki kell rajzolni, egyébként a fogaskerék ábrázolásra használatos egyszerűsítések alkalmazhatók. Fogazatok jelképes ábrázolását mutatja a 30. táblázat. Fogaskerékhajtás elemeinek rajzjeleit mutatja a 31. táblázat. Fogaskerék-beépítés szemléltető feladatkiírása és összeállítási rajza látható a 323. ábrán. m modul d0 osztókörátmérő da fej körátmérő df lábkörátmérő h fogmagasság ha fej magasság hf lábmagasság p fogosztás a tengelytávolság b fogszélesség c fej hézag z fogszám A kapcsolódó fogaskerék párok A fogaskerék fajtája Homlokkerék Csavarkerék A kerék alakja § i Henger Henger A tengelyek helyzete Párhuzamos Kitérően egymást keresztező A fogaskerék fajtája Kúpkerék Csiga és csigakerék # s 1 i 1 Kúp Henger A tengelyek helyzete Metszik egymást Kitérően keresztezik egymást 322. ábra 96</p>
  </body>
</html>
