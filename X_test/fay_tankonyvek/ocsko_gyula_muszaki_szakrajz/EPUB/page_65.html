<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="None" xml:lang="None">
  <head>
    <title>Page 65</title>
    <link href="style/style.css" rel="stylesheet" type="text/css"/>
  </head>
  <body>
    <p>12. Műszaki vázlatkészítés 12.4. A vázlatkészítés lépései A befoglaló formából kiinduló (lebontó) vázlat készítését a következő lépések alapján végezzük: 1. Megállapítjuk, hogy az alkatrésznek melyik a legjellemzőbb (legtöbb információt hordozó) képe. Ezt választjuk elölnézetnek, ill. főábrának. 2. Meghatározzuk a szükséges vetületek számát és elhelyezését. (Esetleg a különleges ábrázolási módokat.) 3. Döntésünk alapján megrajzoljuk az egyes vetületek középvonalát vagy alapvonalát. 4. Vázoljuk a befoglaló idomokat a) lebontó vázlatkészítésnél ez a kiinduló alak vázolása, b) felépítő vázlatkészítésnél az építő elemek alakjának vagy kiinduló alakjának vázolása. 5. Vázoljuk a részformákat, ill. a részleteket. A részformák vázolásakor igyekezzünk követni a megmunkálás sorrendjét. 6. Ellenőrizzük az elkészült, halvány vékony vonalakkal megrajzolt vázlat arányait, és ha helyesek, kihúzzuk őket. A metszett felületek vonalzatát vékony vonallal megrajzoljuk. 7. Az átgondolt gyártási sorrendnek megfelelően elkészítjük a mérethálózatot, természetesen a méretekkel, méret- és helyzettürésekkel, felületi érdességgel együtt. 8. A rajzra rávezetjük a szükséges műszaki követelményeket, az egyéb szöveges utasításokat, a méretarányt, az anyagminőséget, a vetítési módot kifejező jelképet. 9. A kész vázlatot ellenőrizzük. A vázlatokról általában szerkesztett alkatrészrajzot készítünk, ezért ügyelni kell arra, hogy már a vázoláskor is tiszta, gondos és pontos munkát végezzünk! A 236. ábrán példákat látunk a vázlatkészítés menetére. 12.5. Alkatrészrajz készítés 12.5.1. Alapfogalmak A gépészeti célú rajz legtöbbször valamilyen ipari termék elkészítéséhez szolgáló dokumentáció része. Ez a rajzi- vagy kivitelezési dokumentáció általában nem csak rajzokat tartalmaz, hanem leírásokat, valamint jegyzékeket is. Indokolt tehát, hogy a rajzolás szabályain túl, foglalkozzunk a kivitelezési dokumentáció egyéb vonatkozásaival is. 12.5.2. A műhelyrajz formái A gépészeti gyakorlatban néhány kivételtől eltekintve minden alkatrészről külön alkatrészrajz készül. A szerelt egységekről és gyártmányokról pedig összeállítási rajz készül. Nem kell külön alkatrészrajzot készíteni az alábbi esetekben: a) a készen beszerezhető, állami szabványban vagy katalógusban meghatározott termékről (pl. kötőelemek, csapágyak, ); b) olyan egyszerű alkatrészekről, amelyeket három egymásra merőleges méret, vagy a szelvény és a hosszméret egyértelműen meghatároz (pl. hengerelt szelvény, cső); c) egyedi gyártásban a helyszínen megállapított méretű alkatrészről (pl. hűtőcső); d) más gyártmányból átvett alkatrészről, szerelési egységről, amennyiben annak rajzát másolatban csatoljuk. •b— i i -4236. ábra 12.5.3. A rajzok feliratai Minden műhelyrajzot feliratmezővel kell ellátni. A feliratmező beosztására a szabvány csak ajánlást ad. A feliratmező rovatai tartalmazzák a rajz azonosítására szolgáló adatok (vállalat, rajzszám, esetleg régi rajzszám, több lapból álló rajz esetében a lapok darabszáma és a lap sorszáma); A feliratmezőt a rajzlapra rá lehet pecsételni, vagy előre a rajzlapra nyomtatni. A feliratmezőhöz csatlakozhat a darabjegyzék, ami alkatrészrajzon egy tétellel, összeállítási rajzon több tétellel szerepel. A feliratmező és darabjegyzék megnevezés rovatában az alkatrész neve lehető rövid legyen, elemekhez való kapcsolatra nem kell utalni. Szabványos terméket a szabványban meghatározott megnevezéssel (esetleg szabványos rövidítve) kell megadni. Az anyag rovatba vagy a kiinduló anyag kerül, vagy pedig a kész állapotra való utalás (pl. a csavarok anyagjelölését). Az eredeti rajzon történt utólagos változtatásokat a szövegmezőhöz csatolt rajzváltozási mezőben rögzíteni kell. 12.5.4. Rajz- és rajzszámrendszer A gyártmányok rajzainak kezelése egyértelmű és könnyen áttekinthető rendszerezést kíván. Ezt a célt szolgálja a rajzoknak bizonyos előre lefektetett elvek szerinti csoportosítása. A gyártmány rajzainak csoportosításakor kétféleképpen lehet eljárni: A bontó rajzolási rendszerben a gyártmányt rendszerezés céljából szerkezeti (szerelési; működési) egységekre bontjuk. Az összerakó rajzszámozási rendszer alkalmazása akkor lehet indokolt, ha a szerkesztő sok meglévő elemből építi fel a gyártmányt. 66</p>
  </body>
</html>
