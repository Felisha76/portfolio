Összefoglalás – Hősök az irodalomban

Ebben a tankönyvi fejezetben olyan művekkel ismerkedhettetek meg, amelyekben a hősiesség különböző példáiról olvashattatok.

A művek szereplőit saját koruk vagy az utókor hősnek tartja. Feláldozták életüket hazájukért, az igazságért, vagy áldozatkész életet éltek.

Az izgalmas történetek mellett megtapasztalhattátok a különböző korszakokban született szövegek nyelvi eltéréseit. Új műfajokat tanultatok (epigramma és ballada), valamint megismerkedhettetek az időmértékes verseléssel, legismertebb verslábaival és sorfajtáival is.

Kérdések, feladatok image

1.Neked melyik szereplő volt a kedvenced? Válaszodat indokold néhány mondatban!

2.Végezzetek összehasonlítást a mese és a monda jellemzői kapcsán! Melyek a közös jellemzőik, és milyen eltéréseket figyelhetünk meg?

3.Miben hasonlítanak és miben különböznek a thermopülei hősök és a walesi bárdok?

4.Melyik Arany-ballada tetszett jobban? Válaszodat röviden indokold!

5.Idézzétek fel, hogy melyik műnemhez soroljuk a balladát! Válasszatok egyet a tanult balladák közül, melyen keresztül igazoljátok állításaitokat!

Ismételjünk!

Kit tekintünk hősnek?

image

________________

1más izrombeli: második alkalommal való, következő

2jó darab ízig: jó ideig

3felcser: gyógyítással is foglalkozó borbély, tábori orvos, sebész

4köppöly (köpöly): pohárszerű kis búra, melyet felmelegítve a testre (főleg a beteg hátára) borítottak, s vérvételhez alkalmaztak

5kristély: beöntőkészülék, orvosi fecskendő

6láncéta: sebészi kés

7spádé: hosszú kard

8hacuka: könnyű köntös vagy kabátka; viseltes ruha

9tászli: fodros kézelő

10koszperd: rövid kard, tőr

11puzdra: nyíltartó tok

12Szakkarment: a német Sakrament! káromkodás elferdítése

13ponyva hadak: gyülevész hadak

14posták: hírnökök, küldöncök

15fullajtár: lovas, aki a nagyúr kocsija előtt lovagol

16malaszt: isteni kegyelem

17vakszem: halánték

18kurrens (itt): hirdetmény, körözőlevél

19megtetszik: kitűnik, nyilvánvalóvá válik

20kutyafog: álnok, irigy

21találmány: kitalálás

22bokroztatta: sokasította

23lúdimagister: iskolamester, tanító

24rektor: a református kollégium igazgatója (tanítója)

25felpénz: előleg, foglaló

26pozsgás: egészséges színű, telt arcú

27ráró: eredetileg halászsas (kerecsen); ma gyors járású ló

28megálló: megvalósító