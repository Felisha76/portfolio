A magyar nemzeti ébredés és a polgárosodás kora

■ ÖSSZEFOGLALÁS

1Csoportosítsátok az alábbi neveket, helyeket és fogalmakat aszerint, hogy a reformkor vagy a forradalom és szabadságharc eseményeihez kapcsolódnak-e inkább! Melyek kapcsolódnak mindkettőhöz?

önkéntes örökváltság, kormányzó-elnök, jobbágyfelszabadítás, népképviselet, felelős minisztérium, márciusi ifjak, országgyűlési ifjak, áprilisi törvények, 12 pont, nyelvtörvény, sajtószabadság, Klapka György, Kölcsey Ferenc, Bem József, Wesselényi Miklós, Görgei Artúr, Batthyány Lajos

Reformkor

 

Forradalom és szabadságharc

 

Mindkettő

 

2Dolgozzatok párokban! Fejezzétek be az alábbi mondatokat! Hasonlítsátok össze a válaszaitokat más párokéival!

a)Azért kezdtek el a reformkorban foglalkozni a jobbágyság problémáival, mert…

b)Azért vált Széchenyi István a reformok támogatójává, mert…

c)Azért börtönözték be Kossuth Lajost, mert…

d)Azért robbant ki a pesti forradalom 1848-ban, mert…

e)A magyar hadsereg azért tudta kiűzni a császári csapatokat 1849 tavaszán, mert…

f)Azért szenvedett vereséget a magyar szabadságharc, mert…

g)Azért kötötték meg a kiegyezést, mert…

33-4 fős csoportokban dolgozzatok! Válasszon ki mindenki egy-egy fontos eseményt Széchenyi István vagy Kossuth Lajos életéből! Készítsetek 8-10 mondatos beszámolót az eseményről valamelyik korabeli résztvevő nevében! Ez a résztvevő lehet Széchenyi és Kossuth is.

43-4 fős csoportokban dolgozzatok! Készüljetek fel az alábbi jelenetek egyikének az eljátszására! Írjátok le előzetesen, hogy milyen témáról fog szólni a beszélgetés! Melyek lesznek a legjellemzőbb vélemények? Mivel fog záródni a jelenet? Milyen szempontokat javasoltok a bemutatott jelenetek értékeléséhez?

Jelenetek:

•Széchenyi angliai élményeiről beszélget magyar főnemesekkel az országgyűlés szünetében.

•A reformokat támogató és ellenző nemesek vitája az egyik reformországgyűlésen.

•Széchenyi vitatkozik Kossuth politikájáról Kossuth egyik hívével.

•A forradalom vezetői megvitatják, hogy szembeszálljanak-e katonai erővel Jellasics csapataival.

•A forradalom vezetői 1848 decemberében megvitatják, hogy az országgyűlés és a kormány költözzön-e Pestről Debrecenbe.

•Deák Ferenc híveként érvelj a kiegyezés mellett egy Kossuth Lajos emigrációs politikáját támogató személlyel!

5Dolgozzatok csoportokban! A csoport minden tagja készítsen magának hat évszámkártyát a következő évszámokkal: 1825, 1830, 1844, 1848, 1849, 1867! Ezután válasszatok csapatkapitányt! A csapatkapitány lassan és érthetően – a maga választotta sorrendben – olvassa fel egyenként az alul megadott eseményeket!

Az első esemény elhangzásakor válasszátok ki az esemény időpontjának megfelelő évszámkártyát, és tegyétek le magatok elé számmal lefelé! Amikor mindenki tett, egyszerre fordítsátok meg a kártyátokat, és ellenőrizzétek a válaszokat! Aki helyes évszámot tett le, egy pontot kap. Ezután a csapatkapitány olvassa fel a következő eseményt! A játék végén az győz, aki a legtöbb pontot gyűjtötte.

Események: Széchenyi István felajánlja egyévi jövedelmét a magyar nyelv ápolására; a Hitel megjelenése; államnyelv lett a magyar; Ferenc Józsefet magyar királlyá koronázzák; kitör a forradalom Bécsben; kitör a forradalom Pesten; megkötik a kiegyezést; átadják a Lánchidat; leverik a szabadságharcot