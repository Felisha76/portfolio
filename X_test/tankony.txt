Ismételjünk!

Jellem: a személyiségét meghatározó belső tulajdonságok összessége. Ahogyan műalkotásban egy-egy szereplőt ábrázol a szerző.

Összefoglalás – Egri csillagok

Gárdonyi Géza regényének cselekménye az oszmán-török hódítások korában játszódik, 1533 és 1552 között. A szerző rendkívül nagy alapossággal járt utána a történelmi háttérnek, még Isztambulba is elutazott, hogy pontosan tudja leírni a regény harmadik részének helyszínét.

A mű a nemzeti önfeláldozás és hazafiasság példáját állítja elénk, ugyanakkor végigkövethetjük benne Bornemissza Gergely és Cecey Éva „felnövekedését” és szerelmük történetét is.

Gárdonyi Géza regényének központi témája a hősies, önfeláldozó hazaszeretet.

Kérdések, feladatok image

1.Melyik században játszódik az Egri csillagok cselekménye?

2.Történelemkönyv-e szerinted az Egri csillagok? Válaszodat érvekkel támaszd alá!

3.Ki a mű főszereplője, és kik a főbb szereplők? Rendezd őket csoportokba!

4.Idézd fel a legfontosabb cselekményszálakat, és adj nekik egy-egy rövid saját címet!

5.A történelem, a kaland, a szerelem vagy a hősiesség bemutatása a regény fő célja? Válaszodat támaszd alá érvekkel!

6.Készíts listát a kedvenc könyveidről! Melyik a te „nagy könyved”?

7.Az Egri csillagok az egyik legismertebb magyar regény a világon, számos nyelvre lefordították. Vitassátok meg, hogy mi teheti érdekfeszítővé Gárdonyi regényét más népek számára is!

image

Angol nyelvű megjelenés

image

Kínai nyelvű megjelenés

image

Német nyelvű megjelenés

image

Észt nyelvű megjelenés

________________

1szandzsák: török közigazgatási egység, a magyar vármegye megfelelője, élén a bég állt