Új látóhatárok

■ ÖSSZEFOGLALÁS

1Alakítsatok két csoportot! Az egyik csoport az eseményeket, a másik csoport a személyeket állítsa időrendbe! Utána mindkét csoport párosítsa össze az eseményeket a személyekkel! Mely események dátuma található meg az oldal alján található idővonalon?

Kolumbusz Kristóf

Luther Márton

Kálvin János

Magellán

Isaac Newton

Kopernikusz

Galileo Galilei

Francisco Pizarro

XIV. Lajos

a Föld körülhajózása

a versailles-i palota megépíttetése

Amerika felfedezése

az Inka Birodalom meghódítása

a reformáció kezdete

az eleve elrendelés elve

a Föld forog a Nap körül

angol polihisztor

a kísérletezés kezdete a fizikában

2Csoportosítsátok az alábbi fogalmakat a következő kulcsfogalmak szerint: gazdaság, társadalom, vallás, politika, tudomány!

Fogalmak: luxuscikk, világkereskedelem, gyarmat, búcsúcédula, protestáns, ellenreformáció, parlament, nemesség, polgárság, manufaktúra, felvilágosodás, Nap-központú világkép

3Válasszátok ki a négy felfedező egyikét! Mutassátok meg a térképen az utazásuk célpontját és útvonalát! Írjatok egy SMS-t a nevében, amelyet a felfedezése, megérkezése napján írhatott volna!

Felfedezők: Kolumbusz, Magellán, Amerigo Vespucci, Vasco da Gama

4Alkossatok csoportokat! Válasszatok ki csoportonként 3-3 képi forrást a tankönyvi fejezetből, és írjátok körül, mi látható rajta, de nevet, országot ne említsetek. A következő csapatnak 10 másodperce van, hogy megtalálja a könyvben, melyik képről van szó, megnevezze az oldalszámot és a kép címét. Ha ez nem sikerül, a sorban következő csapat válaszolhat.

5Alkossatok hat csoportot! Sorsoljátok ki az alábbi eseményeket! Minden csoport gyűjtse össze, milyen hatásai voltak a kapott történelmi eseménynek! Ügyeljetek arra, hogy a hatások az élet különböző területein jelentkezhettek (például gazdaság, társadalom, kultúra, mindennapi élet), és voltak rövid, illetve hosszú távú hatások. Arra is gyűjtsetek példákat, hogy ezen események hatása miként érzékelhető még napjainkban is!

Események: földrajzi felfedezések, reformáció, katolikus megújulás, természettudományos ismeretek bővülése, felvilágosodás, amerikai függetlenségi háború

6Melyik tananyaghoz illik a 60–61. oldalon levő képregény? Fogalmazd meg röviden, mi a jelentősége a képregényben feldolgozott eseménynek! Mondd el saját szavaiddal a képregényből megismert eseményt!