<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bigtext bluetext">7. A főnév jelentése, toldalékolhatósága, mondatbeli szerepe</h3>
<div class="greenbox">
<h4 class="calibre9 bluetext">Gondolatébresztő</h4>
<p class="calibre2">Mi volt az első szó, amit kisgyerekkorotokban kimondtatok? (Írjatok fel néhányat a táblára!) Figyeljétek meg, miben hasonlítanak egymásra ezek a szavak!</p>
</div>
<p class="calibre2"><purplecontainer>Dóri naplója</purplecontainer></p>
<p class="calibre2"><i>Tegnap <b>Terka</b> nénémnek keresgéltem névnapi képeslapot a neten. Ezzel én szoktam foglalkozni, meg én küldöm szét a karácsonyi jókívánságokat is. A <b>Németországban</b>, Düsseldorfban élő unokatesóimnak például mindig egy, a fenyő előtt készült családi képet küldök. A <b>nagyi</b> nem szereti ezt a virtuális világot. Kislánykorában mindig leste a postást, de az manapság már csak számlákat meg hivatalos leveleket hoz. Elmesélte, hogy régen a postán lehetett névnapi táviratot küldeni. A <b>Magyar Posta</b> címermadara egyébként a <b>holló</b> volt, akárcsak a Hunyadiaknak, de ez nyilván csak véletlen egybeesés. Telefonja sem volt mindenkinek. Mesélt a Matávról, az ikervonalakról, a tantuszról meg arról, hogy akkoriban a <b>gyerekek</b> iskolaköpenyben jártak suliba, és a cipők közül az Alföldi papucs volt a legmenőbb, amit Trapper farmerral hordtak, és hogy anya is ebben járt. Ha hirtelen meg akartak valamit beszélni, találkozniuk kellett. Könyvtárba jártak, meg moziba. Hát ezért nem érti, miért hívom én a netezést tanulásnak és komoly munkának.</i></p>

<p class="calibre2"><num>1.</num> Rendezd a füzetedben a megadott csoportokba a kiemelt szavakat alaki tulajdonságaik szerint:</p>

<img alt="Kép" src="dropped_image-17.png" class="calibre5"/>

<p class="calibre2">– Milyen helyesírási szempont szerint csoportosíthatók a kiemelt szavak?</p>
<p class="calibre2">– A toldalékok közül melyik toldalékfajta határozza meg a mondatrészi szerepet (ezt a toldalékot nem kell figyelembe venni a szófaj felismeréskor)? Írd le ezeknek a szavaknak a tőszavát! Mit állapítasz meg így a kiemelt szavak jelentéséről?</p>
<p class="calibre2">A <b>főnév</b> élőlényeket (pl.: <i>gyerek, holló</i>), élettelen dolgokat (pl.: <i>eső, település</i>) <b>tárgyakat</b> (pl.: <i>képeslap, jégkrém</i>) <b>elvont fogalmakat</b> (pl.: <i>egészség, világbajnokság</i>) megnevező szófaj. A magyar nyelv szavainak körülbelül a fele főnév. Kérdései: <i>Ki?, Mi?, Ki?</i> + toldalék, <i>Mi?</i> + toldalék.</p>
<p class="calibre2">A főneveknek két nagy csoportjuk van. Az egyik a <b>köznév</b>, azaz több hasonló dolog <b>közös</b> elnevezésére szolgáló szavak, pl.: <i>gyerek, virág, könyv, igazság</i>. A főnevek másik nagy csoportja a saját megkülönböztető név, azaz a <b>tulajdonnév</b>, pl.: <i>József Attila, Magyar Posta.</i> A tulajdonnevekről a következő leckékben fogsz részletesebben tanulni.</p>



<div class="calibre1"><div class="calibre1"><p class="calibre2"><img alt="Kép" src="dropped_image-18.png" class="calibre5"/></p>
</div>
</div>

<p class="calibre2"><num>2.</num> <i>Fa-erdő</i>, <i>ló-ménes</i>, <i>nád-nádas</i>. Mi a közös a szópárok tagjainak szófajában és jelentésében? Miben különböznek? Gyűjts te is ilyen szópárokat!</p>
<p class="calibre2"><text class="redtext" style="font-size: 20px;"><b>A köznév.</b></text> Jelentésük alapján négy csoportra bonthatjuk őket:</p>
<p class="calibre2">   – <b>egyedi név</b>: hasonló egyedek együttes elnevezése, pl.: <i>macska, hóvirág</i>;</p>
<p class="calibre2">   – <b>gyűjtőnév</b>: több egyedből álló csoport közös elnevezése, egyes számban is többet jelent, pl.: <i>nádas, erdő</i>;</p>
<p class="calibre2">   – <b>anyagnév</b>: egy-egy tárgy anyagára utaló elnevezés, a legkisebb része is az anyag, pl.: <i>ezüst, liszt</i>;</p>
<p class="calibre2">   – <b>elvont fogalom</b>: a csak gondolatban meglévő, elméleti fogalmak neve, pl.: <i>kedvesség, szerelem</i>.</p>
<p class="calibre2"><text class="redtext" style="font-size: 20px;"><b>A főnév toldalékai.</b></text> A jelentésen kívül fontos jellemzője egy szófajnak, hogy milyen toldalékokat kapcsolunk hozzájuk. A főnevek esetében ezek a következők:</p>
<p class="calibre2">– A mennyiségre utal a <b>többes szám jele</b>, a <b><i>-k</i></b>, ez a mássalhangzóra végződő főnevekhez járulva előhangzót kap, pl.: <i>fagyi-k, vonal-(a)k, macsek-(o)k, kenyer-(e)k, tök-(ö)k</i>. Az <b>egyes szám</b>ban álló főnév végén <i>-Ø</i> toldalék van, pl.: <i>fagyi, macsek</i>.</p>
<p class="calibre2">– A <i>Kit?, Mit?</i> kérdésre felelő mondatrész, a <b>tárgy <i>-t</i> </b>ragját a főnevek után röviden írjuk és ejtjük, ez előtt is állhat előhangzó, pl.: <i>Pali-t, szófaj-t, kanal-(a)t, kapr-(o)t, szék-(e)t, füst-(ö)t</i>.</p>
<p class="calibre2">– A főnevekhez többféle, <b>birtoklásra utaló toldalék</b> is kapcsolódhat:</p>
<ul class="calibre6"><li class="calibre7">
<p class="calibre2">a)    A <b>birtokos</b>on az <b><i>-é</i> </b><b>birtokjel</b> (pl.: <i>Marcsi-é, lajhár-é</i>), valamint a <b>birtokos jelző ragja</b>, azaz a <b><i>-nak/-nek</i></b> (pl.: <i>anyu-nak a ridikülje, Peti-nek a laptopja</i>) jelenhet meg.</p></li>
<li class="calibre7">
<p class="calibre2">b)    Bonyolultabbak a <b>birtokszón</b> (amit birtoklunk) megjelenő toldalékok: a <b>birtokos személyjelek </b>és a több birtokra utaló <b>birtoktöbbesítő jelek</b>. Néhány példa:</p>

</li></ul>

<img alt="Kép" src="dropped_image-19.png" class="calibre5"/>

<p class="calibre2">– A <b>birtokos jelző ragja</b>, azaz a <b><i>-nak/-nek</i></b> (pl.: <i>anyu-nak a ridikülje, Peti-nek a laptopja</i>).</p>
<p class="calibre2">– A főnévhez kapcsolódó <b>határozóragok</b> igen sokfélék lehetnek. Néhányuk: <i>-ban/-ben, -ba/-be, -ból/-ből, -n/-on/-en/-ön, -ról/-ről, -ra/-re, -nál/-nél, -tól/-től, -hoz/ -hez/höz, -ig, -nak/-nek, -ként, -vá/-vé, -val/-vel, -ért, -nként/-anként/-onként/-enként/ -önként, -stul/-stül, -kor, -nta/-nte/-anta/-ente</i>. Pl.: <i>ablak-ban, Anná-nál, ház-ig, kutyává, tanár-ként, idő-nként, takaró-stul, tel-ente</i>.</p>
<p class="calibre2"><text class="redtext" style="font-size: 20px;"><b>A főnév családja.</b></text> A főnév az alapszófajokhoz tartozik. Vannak olyan tulajdonságai, amelyek miatt elkülönül az alapszófajokon belül, mert hasonlóságot mutat a melléknévvel, a számnévvel és a névmással.</p>
<p class="calibre2"><text class="redtext" style="font-size: 20px;"><b>A főnevek helyesírása.</b></text> A közneveket mondaton belül mindig kis kezdőbetűvel írjuk. Jegyezd meg! Az ünnepek, történelmi események, hónapok, napok, tantárgyak neve nem tulajdonnév, tehát kis kezdőbetűvel írjuk, pl.: <i>anyák napja, honfoglalás, augusztus, kedd, matematika</i>. A tulajdonneveket viszont mondaton belül is nagy kezdőbetűvel írjuk pl.: <i>Bogáncs</i>. A toldalékkal ellátott főnevek helyesírásánál figyelembe kell venni a helyesírási alapelveket. A különleges írásmódú és idegen eredetű tulajdonnevek helyesírásával a következő leckékben foglalkozunk részletesebben.</p>
<div class="calibre1"><div class="calibre1"><img src="main-23.jpg" alt="" class="calibre5"/></div>
</div>
<div class="calibre1">

</div>
</body>
</html>
