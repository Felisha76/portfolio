<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">45. Az igenevek – a főnévi igenév</h3>
<div class="greenbox">
<h4 class="calibre9 bluetext">Gondolatébresztő</h4>
<p class="calibre2"><i>Ki tanít? A tanító. Ki vezet? A vezető.</i> Folytasd a sort! <i>Pl.: Ki rajzol? Ki ír?</i></p>
</div>

<p class="calibre2"><num>1.</num> Csoportosítsátok a következő <i>-ni</i> végű szavakat szófajuk szerint! Most a jelentésük és a toldalékolhatóságuk segít. Melyik szófajcsoportba tartozókat ismertétek fel? Ezeknek mi a mondatrészi szerepük? Bizonyítsátok egy-egy szó mondatba foglalásával! Milyen jellemzőit találtátok a harmadik csoportnak? Foglaljátok mondatba, állapítsátok meg, mi lehet a mondatbeli szerepük?</p>
<div class="calibre1"><div class="calibre1"><img alt="Kép" src="dropped_image-119.png" class="calibre5" /></div>
</div>
<p class="calibre2"><purplecontainer>Dóri naplója</purplecontainer></p>
<p class="calibre2"><i>Döme mostanában megint rengeteget rajzol. Nemcsak olyan gyerekes krikszkrakszokat, mint régebben. Komoly képeket készít, amiket van türelme órákig színezgetni. Aztán mindegyiket meg kell néznem, és végig kell hallgatnom, melyik mit is akar kifejezni. Bár nem tudok az öcsémmel mindig türelmes lenni, ez nem zavar, mert Döme egy-egy kép köré képes fantasztikus történeteket szőni. Tegnap délután megint képbemutatót tartott nekem. Ahogy néztem a zöld réten játszadozó húsvéti nyuszikat, és láttam köröttük a színes virágokat nyílni meg a napot aranylón ragyogni, és ahogy hallgattam Dömét mesélni, hirtelen eszembe jutott Kosztolányi. Azelőtt soha meg sem fordult a fejemben, hogy a színekhez tulajdonságokat is lehet párosítani! „Tréfás-lila, néma-szürke” – Döme képei pont ilyenek! Hirtelen fel kellett olvasnom neki az egész verset. Ő látszólag oda sem figyelt, csak színezgetett. Aztán megszólalt: „Fel kéne olvasnod újra” – mormolta. (Közben anya bejött, mert nem szoktunk ilyen csendben lenni, és már le kellett volna vinnem a szemetet.) A második felolvasás után Döme vigyorogva mutatta meg a festményét, amin nem lehetett nem felismerni a vers színeit! Este a család nem győzte őt dicsérni, amit – most az egyszer – eszemben sem volt kifogásolni. Lehet, hogy az öcsémből a végén még művész lesz?</i></p>

<p class="calibre2"><text class="redtext" style="font-size: 20px;"><b>Az igeneveket</b></text> igéből képezzük, és a mondatban főnévként, melléknévként, határozószóként használjuk. Mondatrészi szerepük is ezekkel megegyező: alany, tárgy; jelző vagy állítmány; vagy valamilyen határozó. Eszerint van <b>főnévi igenév</b> (<i>futni</i>), <b>melléknévi igenév</b> (például: <i>merengő, fájó, várt [születésnap], és tanulandó [vers]</i>), <b>határozói igenév</b> (<i>játszva</i>).</p>
<p class="calibre2"><text class="redtext" style="font-size: 20px;"><b>A főnévi igenév</b></text> képzője a <i>-ni,</i> ezzel az igékből tudunk főnévi igenevet képezni.</p>
<p class="calibre2">Az -sz végű igetövek esetében a -sz nélküli tőhöz -nni alakban kapcsolódik a képző (<i>hi-sz – hi-nni, le-sz – le-nni, te-sz – te-nni, ve-sz – ve-nni, vi-sz – vi-nni</i>).</p>
<p class="calibre2"><text class="redtext" style="font-size: 20px;"><b>Felszólítás.</b></text> Ne használd a főnévi igenevet felszólításra: <i>Felkelni! Megenni!</i> Udvariasabb forma: (<i>Légy szíves,) kelj fel! (Legyetek szívesek,) egyétek meg!</i></p>

<p class="calibre2"><num>2.</num> Helyettesítsd be szóban az ige megfelelő igenévi alakját a mondatba, és írd le a füzetedbe!</p>
<i><p class="calibre2">Minden nap nekem kell a kutyámat (levisz E/1.) ………………… sétálni.</p>
<p class="calibre2">Ma nektek kell (mosogat T/2.) …………………!</p>
<p class="calibre2">A jobb jegyért (tanul E/2.) ………………… szükséges.</p></i>
<p class="calibre2"><text class="redtext" style="font-size: 20px;"><b>A főnévi igenév ragozása.</b></text> A főnévi igenév <b>ragozható</b> <i>(meg kell tennem, nem szabad futkároznod, el lehet mennie, szükséges pihennünk, fölösleges kiabálnotok, nem muszáj felírniuk)</i>. A személyrag utal a cselekvést végző számára és személyére. Például: <i>tennem</i>: E/1.</p>
<p class="calibre2">Bizonyos esetekben nem kerülhetjük el a főnévi igenév ragozását, hogy közlésünk egyértelmű legyen. <i>A Klárinak meg kell mondani az igazat</i> mondat jelentheti azt, hogy Klárinak meg kell mondania az igazat. Klárinak meg kell mondanom (mondanod, mondanunk stb.) az igazat.</p>
<p class="calibre2"><text class="redtext" style="font-size: 20px;"><b>A főnévi igenév és a jövő idő.</b></text> Az igeidőkkel kapcsolatban már tanultál a <b>jövő idő</b>ről, amelyet főnévi igenévvel és a ragozott fog segédigével is kifejezhetünk: <i>tud<b>ni</b> fog<b>om</b>, men<b>ni</b> fog<b>unk</b>, olvas<b>ni</b> fog<b>ják</b> </i>stb.</p>

<p class="calibre2"><num>3.</num> Keress még igéket és mellékneveket, amelyek mellett ragozott főnévi igenevet használunk!</p>
<p class="calibre2"><num>4.</num> Jellemezd a főnévi igenevet szófaji tulajdonságai alapján a naplóból vett példákkal!</p>
<p class="calibre2"><img src="main-147.jpg" alt="" class="calibre5" style="float: right; max-width: 60%;"/><num>5.</num> <i>Ági szeret olvasni. El kell olvasnom a könyvet. Vissza kell vinneteket a könyvtári könyveket! Messzire lehet ugranunk a sportpályán. Neked is akarnod kell, hogy sikerüljön a sütemény</i>.</p>
<p class="calibre2">Keresd meg a mondatokban a főnévi igenevet! Írd le a füzetedbe úgy, hogy a számát és személyét is jelöld a megtalált főnévi igenévnek!</p>

<div class="lightgreenbox">
<h4 class="calibre9">Gondolatgyűjtő</h4>
<p class="calibre2">Főnévi igenév:</p>
<p class="calibre2">– képzése: ige + -ni képző, melynek van -ani/-eni változata is, pl.: fogni, váltani, menteni;</p>
<p class="calibre2">– az sz hangra végződő igékhez -nni alakban kapcsolódik, pl.: tesz – te-nni, iszik – i-nni;</p>
<p class="calibre2">– ragozható, mellette gyakran jelennek meg a kell, szabad, lehet, muszáj stb. szavak, pl.: mennem kell, muszáj elolvasnod;</p>
<p class="calibre2">– további használata:</p>

<p class="calibre2">a)    jövő idejű igék képzésekor: főnévi igenév + fog segédige ragozott alakja, pl.: írni fognak, vinni fogjuk;</p>
<p class="calibre2">b)    parancsoló jellegű felszólításnál, pl.: Felállni!, Aludni!</p>
</div>
<p class="calibre2 redtext bigtext"><b>HÁZI FELADAT</b></p>

<p class="calibre2"><rednum>1.</rednum> Készítsd el a füzetedben a főnévi igenevek személyragos alakjainak táblázatát a <i>hoz</i> és <i>tesz</i> igék ragozott alakjainak beírásával! Jelöld színessel azt a betűt a ragozott szavakban, ami a <i>-ni</i> képzőből maradt!</p>


<img alt="Kép" src="dropped_image-120.png" class="calibre5"/>
</body>
</html>
