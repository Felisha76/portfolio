<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<div class="calibre1">
<h3 class="calibre8 bluetext bigtext">14. A tulajdonnévből képzett melléknevek helyesírása</h3>
</div>
<div class="calibre1">
<div class="greenbox">
<h4 class="calibre9 bluetext">Gondolatébresztő</h4>
<p class="calibre2">Szoktál-e tulajdonnevet kisbetűvel kezdeni? Ha igen, milyen helyzetben? Ha nem, miért nem?</p>
</div>
<p class="calibre2"><num>1.</num> a) Foglald mondatba a következő -i képzős tulajdonnevekből képzett mellékneveket! Írd le a füzetedbe! <i>hévízi, erdélyi, dunai, hegyaljai</i></p>
</div>
<div class="calibre1">
<p class="calibre2">      b) A padtársaddal olvassátok fel egymásnak a megoldásaitokat! Beszéljétek meg a szavak helyesírását, alkossatok szabályt szóban!</p>
</div>
<div class="calibre1">
<p class="calibre2"><num>2.</num> Páros munkában készítsétek el a következő tulajdonnevekből képzett melléknevek képletét! Ellenőrzés után a táblázatot írjátok le a füzetbe!</p>
</div>

<img alt="Kép" src="dropped_image-30.png" class="calibre5"/>



<p class="calibre2"><num>3.</num> Fogalmazd meg saját szavaiddal, mit kell elsőként megállapítanod a tulajdonnévről, hogy azután ennek megfelelően toldalékolhasd!</p>
<p class="calibre2">Ha egy tulajdonnévhez <b><i>-i, -beli</i></b> vagy <b><i>-s</i></b> képzőt illesztünk, megváltozik a szófaj, és a főnevek <b>melléknévvé válnak</b>. A helyesírás ezt általában <b>kisbetűs kezdéssel</b> jelöli, pl.: <i><b>p</b>ilis<b>i</b>, <b>a</b>lpok<b>beli</b>, <b>p</b>etőfi<b>s</b></i>. Vannak olyan tulajdonnévtípusok, amelyek írására külön szabályok is vonatkoznak.</p>
<p class="calibre2"><text class="redtext" style="font-size: 20px;"><b>Egyszavas tulajdonnevekből képzett melléknevek.</b></text> Az <b>egyelemű</b>, <b>egybeírt</b> tulajdonnevek esetében viszonylag könnyű a dolgunk. A nagy kezdőbetű <b>mindig</b> kis kezdőbetűre változik, ha melléknevet képzünk belőle pl.: <i>Budapest + -i → budapesti; Jókai + -s → jókais (stílus); Alpok + -beli → alpokbeli, tehát A + -i = ai.</i></p>
<p class="calibre2">   – Ha a földrajzi név <i><b>i</b></i><b>-re</b> végződik, és ebből <i>-i</i> képzős alakot képezünk, akkor a szó végén nem két, hanem csak egy i-t írunk, pl.: <i>Lenti + -i → lenti</i>. Ha ugyanis a szót kis kezdőbetűvel írjuk, akkor tudjuk, hogy melléknévi minőségben szerepel. Pl.: <i>Marcaliban lakik, azaz marcali lakos</i>.</p>
<p class="calibre2">   – <b>Idegen</b> tulajdonneveknél arra is oda kell figyelned, hogy <b>ejtjük-e a név utolsó betűjét</b>. Ha nem ejtjük ki, akkor az <i>-i, -s, -beli</i> képzőt kötőjellel kapcsoljuk a tulajdonnévhez (úgy, mint a ragot és a jelet), de az első tagot kis kezdőbetűvel írjuk, pl.: <i>Shakespeare [sékszpír] – shakespeare-i; Bordeaux [bordó] – bordeaux-i.</i></p>
<p class="calibre2"><text class="redtext" style="font-size: 20px;"><b>Különírt szavakból álló tulajdonnevekből képzett melléknevek.</b></text> Jobban kell figyelnünk a <b>több különírt elemből álló</b> tulajdonnevekből képzett melléknevek helyesírására:</p>
<p class="calibre2">   – A <b>többelemű személynevekből</b> képzett melléknevekben megtartjuk a nagy kezdőbetűket, és a képzőt kötőjellel kapcsoljuk: <i>Arany János-i, Petőfi Sándor-i, Leonardo da Vinci-s, William [viliem] Shakespeare-i, tehát</i> <b>A A + i = A A-i</b></p>
<p class="calibre2">   – A többelemű különírt <b>földrajzi nevekből</b> képzett melléknevekben megmarad a tulajdonnévi tagok nagy kezdőbetűje: <i>Vas megyei, Győr-Moson-Sopron megyei, Dessewffy utcai, Batthyány téri, Széchenyi úti, tehát A a + -i = A ai és A-A-A a + -i = A-A-A ai</i></p>
<p class="calibre2">   – Az államnevek és az intézménynevek melléknévi alakjában szintén megmarad a tulajdonnévi tagok nagy kezdőbetűje, a nem tulajdonneveket pedig kisbetűvel írjuk: amerikai egyesült államokbeli, San Marino köztársasági, országos Széchényi könyvtári.</p>
<p class="calibre2">   – Ügyelned kell a <b>címek</b> helyesírásakor a <i>-beli</i> képző használatára. A szabály azonban egyszerű: a címeket változatlan formában kell leírnod, majd kötőjellel hozzájuk kapcsolni a <i>-beli</i> képzőt <i>(Egri csillagok-beli, Élet és Tudomány-beli)</i>.</p>
<p class="calibre2"><text class="redtext" style="font-size: 20px;"><b>A többszavas, kötőjellel tagolt földrajzi nevekből képzett melléknevek.</b></text></p>
<p class="calibre2">   – Ha az <b>előtag nem tulajdonnév</b>, kis kezdőbetűvel írjuk az <i>-i</i> képzős melléknevet: <i>közép-európai, kelet-magyarországi, holt-tengeri, kis-balatoni, kék-folyói, fehér-pataki, dunántúli-középhegységi, somogyi-hátsági.</i></p>
<p class="calibre2">   – Ha az <b>előtag tulajdonnév</b>, nagy kezdőbetűvel írjuk az <i>-i</i> képzős származékot: <i>Ferenc-hegyi, Csepel-szigeti, Magellán-szorosi, Széchenyi-hegyi</i>.</p>
<p class="calibre2">   – Ha az <b>elő- és utótag</b> is tulajdonnév, mindkettőre kiterjed az <i>-i</i> képző kisbetűsítő hatása: <i>érd-ófalui lakosok, budapest–szegedi vasútvonal</i>. (Utóbbi szerkezetben a nagykötőjel a valamitől valameddig viszonyt jelöli.)</p>

<p class="calibre2"><num>4.</num> A következő tulajdonnevekből képezz <i>-i</i> képzős alakokat! Dolgozz a füzetedben!</p>

<p class="calibre2">a)    megyéd neve           c) az iskolád neve</p>
<p class="calibre2">b)    településed neve     d) kedvenc íród/költőd neve</p>
<p class="calibre2 redtext bigtext"><b>HÁZI FELADAT</b></p>

<p class="calibre2"><rednum>1.</rednum> Totó, melyik a helyes? A füzetedbe a számmal csak a helyes alakot írd le! Indokold!</p>

<img alt="Kép" src="dropped_image-31.png" class="calibre5" />
<br/><br/>
<div class="lightgreenbox">
<h4 class="calibre9">Gondolatgyűjtő</h4>
<p class="calibre2">Amikor a tulajdonnevekhez <i>-i, -beli</i> és <i>-s</i> melléknévképzőt illesztünk, a tulajdonnévi jellegüket elveszítve melléknévvé válnak. Általánosságban elmondható, hogy ennek következtében addigi nagy kezdőbetűjük kis kezdőbetűvé válik.</p>
<p class="calibre2">Külön figyelni kell azonban az idegen, a több elemből álló és a kötőjeles tulajdonnevek <i>-i, -beli</i> és <i>-s</i> képzős helyesírására.</p>
</div>

</body>
</html>