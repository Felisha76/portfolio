<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">24. A kérdő és a vonatkozó névmás</h3>
<div class="greenbox">
<h4 class="calibre9 bluetext">Gondolatébresztő</h4>
<p class="calibre2">Képzeld el, hogy nyomozó vagy! Milyen egyszavas kérdőszavakat tennél fel leggyakrabban?</p>
</div>
<p class="calibre2"><purplecontainer>Dóri naplója</purplecontainer></p>
<p class="calibre2"><i>Péntek délután tartottunk egy osztálybulit. Megünnepeltük az adott hónapok szülinaposait tortával, játékkal, és erre a szülőket is meghívtuk. Péntekre rendhagyó kvízt szerveztünk, ebben a szülők és a diákok csapatai versenyeztek. A szülőknek az osztállyal és az iskolával kapcsolatos kérdéseket állítottunk össze: Ki a legjobb matekos az osztályban? Hányadik emeleten vannak az informatikatermek? Mekkora a tornaterem? Kik ünnepelték ősszel a születésnapjukat? Milyen ajándékot készítettünk tavaly Marci búcsúbulijára? Mi az osztály kabalafigurája? Hány gyerek jött második óta az osztályba? Szegény szülők! Törték a fejüket, de egész jól megválaszolták a kérdéseket. Az egyik csapatba a sorsolás során csak apukák kerültek, ők végeztek a harmadik helyen. A diákcsapatok is az osztályról kaptak kérdéseket, amelyekről azt gondoltuk, sokkal könnyebbek, de nem! A „Kik járnak énekkarra?” típusú kérdések nem okoztak gondot. De azt például egyikünk sem tudta, melyikünk fogadott örökbe az Állatkertben egy elefántot. Erzsi néni a végén mondta is, hogy még mindig nem ismerjük egymást igazán. Persze volt vegyes zsűri gyerekekből és szülőkből, és Erzsi néni vállalta, hogy elnököl. A vetélkedő végén mindannyian a szülők arcát figyeltük. Ők még nálunk is jobban várták az eredményhirdetést. Amikor Erzsi néni gratulált nekik az eredményükhöz, úgy megkönnyebbültek, mint Miklós, amikor legyőzte a cseh bajnokot. Mondtam is anyának, mennyire vicces volt látni az arcukat!</i></p>
<div class="calibre1"><div class="calibre1"><img src="main-68.jpg" alt="" class="calibre5"/></div>
</div>


<p class="calibre2"><num>1.</num> Adjátok elő a következő párbeszédet, amelyben két ember úgy vitázik, hogy a felek csak kérdéseket használnak.</p>
<i><p class="calibre2">– Hova tetted a telefonomat?</p>
<p class="calibre2">– Miért gondolod, hogy én tettem el?</p>
<p class="calibre2">– Ki más lehetett volna?</p>
<p class="calibre2">– Hova jutunk, ha mindenki a másikat hibáztatja?</p>
<p class="calibre2">– Mikor felelsz már értelmesen a kérdésemre?</p></i>

<p class="calibre2"><text class="redtext" style="font-size: 20px;"><b>A kérdő névmás.</b></text> A kérdő névmásokkal élőlényekre, tárgyakra, elvont fogalmakra, tulajdonságokra, mennyiségekre, helyre, időre és egyéb körülményekre kérdezünk rá a <b>kérdő mondatokba</b>n. Mivel ezekre a kérdésekre általában feleleteket adunk, kapunk, ezért a szövegben <b>előreutaló, figyelemfelhívó</b> szerepet is betöltenek. Így növeli a győztes bajnok iránti figyelmet, kíváncsiságot a <i>Toldi</i>ban a király kérdése is, amelyben a nyomaték kedvéért még meg is ismétli a kérdő névmást: <i>„De ki az a bajnok? Nem ösmered Toldi? Ki ismeri? Én nem tudom elgondolni”</i>. Az alapszófajokhoz hasonlóan a kérdő névmások ragokkal és jelekkel toldalékolhatók, és a helyettesített szófaj mondatrészi szerepét tölthetik be.</p>

<p class="calibre2"><num>2.</num> Most ti találjatok ki, majd adjatok elő egy olyan párbeszédet, amelyben két ember úgy vitázik, hogy a felek csak kérdéseket használnak, méghozzá kérdő névmásokat tartalmazó kérdéseket!</p>

<p class="calibre2"><num>3.</num> Mondj egy kérdő mondatot, amelyben nincs kérdő névmás! Tudsz-e mondani egy kijelentőt, amelyben viszont van?</p>

<p class="calibre2"><num>4.</num> Az úgynevezett költői kérdések után nem állnak feleletek. Mit gondolsz, ekkor hogyan tölti be szerepét a kérdő névmás? <i>„Hová merűlt el szép szemed világa?”</i> (Vörösmarty)</p>
<h4 class="calibre9"><text class="redtext" style="font-size: 20px;"><b>A főnévi, melléknévi, számnévi, határozószói kérdő névmások</b></text></h4>
<p class="calibre2">Az alábbi táblázatban felsoroltuk a leggyakoribb kérdő névmásokat:</p>
<img alt="Kép" src="dropped_image-55.png" class="calibre5"/>
<p class="calibre2"><text class="redtext" style="font-size: 20px;"><b>A vonatkozó névmás.</b></text> A leggyakoribb vonatkozó névmásokat nem lesz nehéz felismerned, mert egy <b><i>a-</i></b> előtag és egy <b>kérdő névmás</b> kapcsolódik össze bennük:</p>
<p class="calibre2"><i>a- + ki, a- + milyen, a- + mennyi, a- + hol </i>stb. A kérdő névmáshoz hasonlóan <b>főnevet, melléknevet, számnevet, határozószót</b> helyettesíthetnek. Az <i>ami</i> például főnév, az <i>amekkora</i> melléknév, az <i>ahány</i> számnév, az <i>amikor</i> pedig határozószó helyett áll. Ám nem csak helyettesítő funkciója miatt fontos szófaj. Gyakran vonatkozó névmásokkal kapcsoljuk össze ugyanis az összetett mondat tagmondatait: <i>Azt kaptad, amit megérdemelsz. Majd szólj, amikor megcsináltad, amit kértem!</i></p>
<p class="calibre2">A vonatkozó névmás <b>toldalékolható</b>: jelet és ragot vehet fel. Pl.: <i>aki-ét, ami-ről, amely-ek-ből</i> stb. A leggyakoribb vonatkozó névmásokat a táblázatban láthatod:</p>

<img alt="Kép" src="dropped_image-56.png" class="calibre5" />
<p class="calibre2"><num>5.</num> Írj rövid, öt-hat mondatos párbeszédet, amelyben szerepel két kérdő és két vonatkozó névmás! Játsszátok el padtársaddal!</p>


<p class="calibre2"><text class="redtext" style="font-size: 20px;"><b>Aki, ami vagy amely?</b></text> A vonatkozó névmások közül az <b>aki</b> csak személyre, az <b>ami</b> és az <b>amely</b> pedig konkrét dologra, tárgyra utalhat: <i>Ő az, aki keresett. Megválaszoltad a leveleket, amiket/amelyeket az asztalodra tettem?</i></p>
<p class="calibre2">Az <i>ami</i> és <i>amely</i> használatának szabályai a beszélt nyelvben és az írott szövegben eltérőek. Az <i>ami</i> vonatkozó névmást használjuk gyakrabban a beszédben és a nem irodalmi szövegekben. Az <i>amely</i> választékosabb, főleg irodalmi vagy hivatalos szövegekben fordul elő. Az <i>ami</i> utalhat egy konkrét dologra és egy egész tagmondat tartalmára is: <i>Ez az, ami bánt engem.</i> <i>Megvédte magát az ellenségeivel szemben, ami megmentette az életét. </i>Az amely viszont sosem utalhat tagmondatra (https://nyelvmuveles.hu/nyelvhelyesseg/ami-amely-es-tarsaik).</p>
<p class="calibre2"><text class="redtext" style="font-size: 20px;"><b>Vonatkozó vagy kérdő?</b></text> Bizonyos vonatkozó névmásoknak van teljes és úgynevezett csonka alakjuk is: az <i>aki</i>nek például a <i>ki</i>, <i>az amilyennek </i>a<i> milyen</i> stb. A mai magyar nyelvben ezek közül csak az <i>amely</i> csonka alakját, a melyet használjuk, a többivel inkább irodalomórán, régebbi szövegekben találkozhatsz. A példákban megfigyelheted, hogy a csonka alakok a kérdő névmásokkal egyeznek meg: <i>aki – ki, amilyen – milyen, amely – mely </i>stb. A szövegkörnyezetből viszont mindig kiderül, hogy vonatkozó vagy kérdő névmásról van-e szó. Ha azt olvasod: <i>„Sok van, mi csodálatos…”</i>, megérted, hogy ez a mondat nem kérdés, tehát nincs benne helye kérdő névmásnak. A csonka alakokat ki is tudod cserélni teljesekre: <i>Sok van, ami csodálatos</i>. Így pedig már egyértelmű, hogy vonatkozó névmásról van szó.</p>

<div class="calibre1">
<p class="calibre2 redtext bigtext"><b>HÁZI FELADAT</b></p>
</div>
<div class="calibre1">
<p class="calibre2"><rednum>1.</rednum> Gyűjtsd ki a kérdő és a vonatkozó névmásokat Dóri naplójából, és nevezd meg őket!</p>
</div>
<div class="calibre1"><div class="calibre1">
<p class="calibre2"><rednum>2.</rednum> Közmondásgyűjtő – Mely közmondások jutnak eszedbe a képekről? Írd le a füzetedbe! Gyűjts még olyan közmondást, szólást, amelyekben kérdő és/vagy vonatkozó névmás szerepel! Nevezd is meg őket! Versenyezzetek, ki tud többet gyűjteni!</p><p class="calibre2"></p></div>
</div>
<img alt="Kép" src="dropped_image-59.png" class="calibre5"/>
<div class="calibre1"><div class="calibre1"><p class="calibre2"><img alt="Kép" src="dropped_image-58.png" class="calibre5"/></p>
</div>
</div>

</body>
</html>
