<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
    <meta name="charset" content="UTF-8"/>
    <title>Ismeretlen</title>
    
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre2 bluetext bigtext">Kedves hatodikos Diák!</p>
<p class="calibre2">Köszöntünk a hatodik osztályban! Tankönyvünk összesen öt fejezetből áll.</p>
<p class="calibre2">Minden tankönyvi lecke:</p>
<ul class="calibre6"><li class="calibre7">
<p class="calibre2">•    Az új tananyag előtt a Gondolatébresztőben kérdéseket, a tananyag bevezetésében feladatokat találsz. Ezek segítségével felelevenítheted, mi az, amit már eddig is tudtál a lecke anyagából.</p></li>
<li class="calibre7">
<p class="calibre2">•    A ráhangoló és gyakorló feladatokat ne a könyvbe, hanem a füzetedbe leírva oldd meg!</p></li>
<li class="calibre7">
<p class="calibre2">•    Több leckében találsz Dóri naplója részt. Ezt elolvasva biztatunk, hogy anyanyelved használata közben találj rá a szövegben arra a nyelvi elemre, szabályszerűségre, ami éppen az óra anyaga. Ha kedved tartja, készíts te is – Dórihoz hasonlóan – naplót. Ha később elolvasod, kellemes lesz látni, mi foglalkoztatott hatodikos korodban!</p></li>
<li class="calibre7">
<p class="calibre2">•    A vastaggal kiemelt fogalmak fontosak, érdemes őket alaposan elsajátítani. Egy részüket megtalálod a tankönyv végén a Fogalomtárban is.</p></li>
<li class="calibre7">
<p class="calibre2">•    A leckék anyagát a Gondolatgyűjtőben foglaltuk össze.</p></li>
<li class="calibre7">
<p class="calibre2">•    A Házi feladat elmélyítheti, bővítheti tudásod.</p></li>
<li class="calibre7">
<p class="calibre2">•    A Szókincsgyarapító és a Társasjáték, reméljük, elnyeri tetszésed, és társaiddal az egyéni megoldásotok mellett páros, csoport vagy projektmunkában együttműködve szívesen oldjátok meg őket.</p></li>
<li class="calibre7">
<p class="calibre2">•    A fejezetek végén Összefoglalás segíti a rendszerezést.</p></li>
<li class="calibre7">
<p class="calibre2">•    A könyvben a Szövegértés, szövegalkotás kiemelt szerepű. Nemcsak külön fejezetben találod a leckéit, hanem az egész könyvben is kék háttérrel jelölt lapokon. Kérjük, a füzetben oldd meg őket!</p></li></ul>
<p class="calibre2 redtext bigtext"><text>Segítség a hatékony tanuláshoz. Próbáld ki, érdemes!</text></p>
<p class="calibre2"><b>Tudtad, hogy többféleképpen is olvashatunk?</b></p>
<ul class="calibre6"><li class="calibre7">
<p class="calibre2">•    A figyelmes olvasás során minden részletre oda tudsz figyelni.</p></li>
<li class="calibre7">
<p class="calibre2">•    A gyorsolvasást olyankor alkalmazhatod, amikor már olvastad a szöveget, most csak átismétled.</p></li>
<li class="calibre7">
<p class="calibre2">•    Az áttekintő olvasás során előzetesen tájékozódhatsz, hogy miről fog szólni a szöveg.</p></li>
<li class="calibre7">
<p class="calibre2">•    A kereső olvasáskor csak bizonyos információkat keresel a szövegben.</p></li></ul>
<p class="calibre2"><b>Hogyan láthatod át, miről szól egy könyv?</b></p>
<ul class="calibre6"><li class="calibre7">
<p class="calibre2">•    Olvasd át a tartalomjegyzéket!</p></li>
<li class="calibre7">
<p class="calibre2">•    Lapozz hátra, van-e fogalomtár, kislexikon vagy más mutató a könyv végén!</p></li>
<li class="calibre7">
<p class="calibre2">•    Nézd át a könyv szerkezetét, és gondold át, hogyan és miért következnek egymás után a fejezetek!</p></li>
<li class="calibre7">
<p class="calibre2">•    Keresd meg, milyen segítséget ad még a könyv a tanuláshoz!</p></li></ul>
<p class="calibre2"><b>Ne add fel, ha valamit nem értesz rögtön!</b></p>
<ul class="calibre6"><li class="calibre7">
<p class="calibre2">•    Olvasd át még egyszer figyelmesen azt a szövegrészt, amelyben valamit nem értettél!</p></li>
<li class="calibre7">
<p class="calibre2">•    Ha nem értesz egy szót olvasás közben, ne menj tovább, hanem keresd meg a jelentését a fogalomtárban, egy szótárban vagy az interneten!</p></li>
<li class="calibre7">
<p class="calibre2">•    Fogalmazd meg kérdések formájában, amit nem értesz!</p></li>
<li class="calibre7">
<p class="calibre2">•    Tanulmányozd az ábrákat, hátha érthetőbbé válik a hozzájuk tartozó szöveg!</p></li>
<li class="calibre7">
<p class="calibre2">•    Ha még mindig nehezen érthető, nézz utána más magyarázatnak az interneten, lexikonokban!</p></li>
<li class="calibre7">
<p class="calibre2">•    Végső esetben gondold át, kitől kérhetnél segítséget, magyarázatot!</p></li></ul>
<p class="calibre2"><b>Ha szeretnél valamit pontosan, tartósan megjegyezni, akkor foglalkozz vele külön is!</b></p>
<ul class="calibre6"><li class="calibre7">
<p class="calibre2">•    Készíts magadnak jegyzetet olvasás közben!</p></li>
<li class="calibre7">
<p class="calibre2">•    Készíts kérdéskártyákat vagy gondolattérképet a legfontosabb dolgokról!</p></li>
<li class="calibre7">
<p class="calibre2">•    Írj vázlatot először a könyv alapján, majd fejből is!</p></li></ul>
<p class="calibre2"><b>Ha egy lecke vagy egy fejezet végére érsz, összegezz, értékelj!</b></p>
<ul class="calibre6"><li class="calibre7">
<p class="calibre2">•    Gyűjtsd össze, melyek voltak a legérdekesebb információk számodra!</p></li>
<li class="calibre7">
<p class="calibre2">•    Gondold át, miért fontos számodra az új tudás, mikor és hogyan tudnád hasznosítani!</p></li>
<li class="calibre7">
<p class="calibre2">•    Szedd össze, milyen korábbi ismeretek, tapasztalatok jutottak eszedbe a tananyagrész tanulása közben!</p></li>
<li class="calibre7">
<p class="calibre2">•    Gondold tovább, mit lenne jó még megtudni a tanultakról!</p></li></ul>
<p class="calibre2"><i>Eredményes tanulást kívánnak a könyv szerzői és szerkesztői!</i></p>

</body></html>