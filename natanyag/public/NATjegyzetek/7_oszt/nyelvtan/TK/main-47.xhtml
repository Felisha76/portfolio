<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">52. Hagyományos és online sajtó</h3>
<div class="greenbox">
<h4 class="calibre9">Gondolatébresztő</h4>
<p class="calibre2">Milyen fajta újságok, folyóiratok, képeslapok rendelhetők és vásárolhatók a településeteken? Milyen módon jut hírekhez a családod? Te milyen újságokat, adókat vagy hírportálokat ismersz?</p>
</div>
<p class="calibre2"><text class="redtext" style="font-size: 20px;"><b>Hagyományos sajtó.</b></text> A 20. század elejéig a <b>nyomtatott sajtó</b>, a rendszeresen megjelenő <b>napi-/heti- és havilapok</b> szolgálták a tömegtájékoztatást. A szakmai-tudományos és vallási vagy kulturális igényekre <b>folyóiratok</b> születtek. Kialakultak a híralapú tájékoztató műfajok és a véleményt közlő műfajok, ezek ma is továbbélnek.</p>
<p class="calibre2"><text class="redtext" style="font-size: 20px;"><b>Elektronikus sajtó.</b></text> Így nevezik a nyilvánosság újabb technikai elemeit felhasználó rádiózást és televíziózást. Mindkét tömegtájékoztató eszköz képes arra, hogy ne csak azonnal hallható/látható élő adásban, hanem felvételről, megszerkesztve készítsen adásokat. A <b>rádió</b> a hanghullámok segítségével juttatja el műsorait a hallgatókhoz. Büszkék vagyunk rá, hogy a magyar rádiózás ismeretterjesztő és zenei műsoraival, és hangjátékaival hamar bekerült az európai élvonalba. A mai rádióadók, pl.: a Kossuth rádió honlapján szöveges és képi információt is találhatunk, és már működnek digitális adók is. A <b>televízió</b> képeket továbbít, és ezzel közszolgálati, kereskedelmi tájékoztatást szolgál, vagy kisebb közösségek igényeit elégíti ki. Vannak világméretű, országos, regionális és helyi adók is. A televízióadók saját szórakoztató műfajai a vetélkedők, tévéshow-k, sportműsorok és a folytatásos teleregények, szappanoperák, sorozatok. Kifejezetten a minden műsort befogadó, kritikátlan nézőt veszik célba az olyan műsorok, mint a valóságshow-k. Ehhez kapcsolódik a bulvársajtó is, amely népszerűségét a tévés sztárokról vagy celebekről szóló, felszínes hírverésre és pletykákra, leegyszerűsített igényekre építi.</p>
<p class="calibre2"><text class="redtext" style="font-size: 20px;"><b>Online sajtó.</b></text> Napjainkban a percről percre frissülő online hírszolgáltatás lép a hagyományos sajtó helyébe a képernyőn (számítógép, tablet, mobiltelefon). Az internetháló polgáraként jó tudnod, hogy a közölt hírek nem minden felületen teljesen hitelesek, ezért érdemes őket más, megbízható forrásokból, tudatosan ellenőrizni.</p>

<img alt="Kép" src="dropped_image-137.png" class="calibre5" />


<p class="calibre2"><text class="redtext" style="font-size: 20px;"><b>A televíziózás.</b></text> Amióta <b>televíziózás</b> létezik, az információs és a szórakoztató műfajokat főként a<b> képi hatások</b> alakítják (<i>televízió</i> = távolra sugárzott kép). Amit a hanggal egy időben látunk, azt szorosan összekapcsoljuk az elhangzott szöveggel. Ezért döntő szerepe van annak, milyen képek kerülnek az elhangzott szavak mellé. Mivel a rádiózás és a televíziózás fő bevételét a figyelemfelkeltő <b>reklámok</b> adják, a kereskedelmi adókon gyakran megszakítják a műsort reklámokkal. Ezek a <b>befolyásolás</b> (manipuláció) eszközei. A reklám pontosan kidolgozott hatáskeltő műfaj, célja nem a tájékoztatás, hanem a vásárlásra, fogyasztásra ösztönzés. A kereskedelmi mellett létezik közszolgálati média is, amelynek nemcsak a reklám a bevételi forrás, hanem az állami támogatás is.</p>
<p class="calibre2"><text class="redtext" style="font-size: 20px;"><b>Tájékoztató szövegtípusok.</b></text> Napjainkban a hagyományos sajtó, az elektronikus és az online sajtó egymás mellett élő műfajváltozataiból tájékozódhatunk. A nyomtatott, az elektronikus és az online sajtóban a tájékoztató sajtóműfajba tartozik a <b>hír</b>, a <b>riport</b>, az <b>interjú</b>, mindez egyaránt lehet <b>szóbeli</b> vagy <b>írásbeli</b>. Jellegzetes tévés műfaj például a <b>helyszíni tudósítás</b>. Az internetes sajtóorgánumok a hagyományos műfajokat használva és új műfajokat teremtve felgyorsították az információáramlást. Új internetes véleményközlő műfaj pl. a <b>blog</b>, amelynek két fő tulajdonsága a naplószerűsége és a linkelhetősége. A <b>link</b> olyan kapocs, közvetítő közeg vagy cím, amely összeköt két rendszert.</p>

<img alt="Kép" src="dropped_image-140.png" class="calibre5"/>

<div class="lightgreenbox">
<h4 class="calibre9">Gondolatgyűjtő</h4>
<p class="calibre2">A nyilvánosság (média) újabb technikáit, a rádiót, a televíziót és az online hírszolgáltatást az elektronikus sajtó elnevezés fogja össze. Leggyorsabban az online sajtó közvetíti a híreket. A mai médiafogyasztónak tudatosan kell kiválasztania a valóban fontos információt, és érdemes ezeket más, megbízható forrásokból ellenőrizni. A reklám nem hír, hanem figyelemkeltő, befolyásoló célú. A nyomtatott és az online sajtóban az tájékoztató szövegtípusba tartozik a hír, a riport, az interjú. A rádióban és televízióban ez szóbeli. Jellegzetes tévés műfaj például a helyszíni tudósítás. A z online térben a link olyan kapocs, közvetítő közeg vagy cím, amely összeköt két rendszert a világhálón.</p>
</div>
<p class="calibre2 redtext bigtext"><b>HÁZI FELADAT</b></p>

<p class="calibre2"><rednum>1.</rednum> Készítsétek el saját osztályotok egy iskolanapra vonatkozó reklámját plakáton!</p>
<p class="calibre2">Fejezze ki, hogy miért érdemes az osztályba tartozni, milyen vonzereje van az iskolának és az óráknak, mit szerettek a tantermetekben!</p>

<img alt="Kép" src="dropped_image-141.png" class="calibre5"/>


<div class="calibre1">
<h3 class="calibre8 bluetext bigtext">53–54. Év végi ismétlés, rendszerezés</h3>
</div>

<div class="calibre1">
<p class="calibre2"><purplecontainer>Dóri naplója</purplecontainer></p>
</div>

<div class="calibre1"><div class="calibre1">
<p class="calibre2"><img alt="Kép" src="dropped_image-142.png" style="float: right; max-width: 50%;"/><i>A Micimackó az egyik kedvenc regényem, imádom a rajzfilmváltozatát is, de ezt a részt nem szeretem. Olyan szomorú! Különben is utálok búcsúzkodni. Amikor például kikísérjük a nagynénéméket a vonathoz, akkor is sokallom a búcsúzásra hagyott időt. Különösen karácsony után, amikor már korán sötétedik és hűvösödik, mi meg ott állunk a peronon, és várjuk, hogy végre elinduljon a vonat. Döme ilyenkor sokkal türelmesebb „fiúcska”, mint amilyen „ifjú hölgy” vagyok én. (Ahogy apa szokott fogalmazni.) Csodálom is őt ezért! Én alig várom, hogy elszabaduljunk, és visszatérhessek a virtuális világomba, ahol végre beszélgethetek Zsuzsival, Petivel, no meg persze Danival. Mostanában egy farmot építünk, ahol egymás szomszédságában élünk. Van egy erős lovászom meg egy deres kertészem, de a többiekkel segítünk egymásnak gémeskutat építeni, és megbeszéljük, kinek hogy épül és szépül a farmja.</i></p>
</div>
<div class="calibre1">
<p class="calibre2">A tanév korábbi szakaszaiban a főnevekről, a melléknevekről és a számnevekről tanultatok, majd a névmásokról, a határozószókról és a mondatszókról. Most az utolsó hónapokban még három szófaji csoportról volt szó: a viszonyszókról, az igékről és végül az igenevekről. Tekintsük át röviden, amit megtanultunk!</p>
<p class="calibre2">A szavak szófajának megállapításakor három szempontot veszünk figyelembe: a</p>
</div>
<div class="calibre1">
<p class="calibre2">jelentését, a toldalékolhatóságát és a szó mondatbeli szerepét.</p>
<p class="calibre2">Jelentés szempontjából vannak:</p>
<ul class="calibre6"><li class="calibre7">
<p class="calibre2"><img alt="Kép" src="dropped_image-143.png" style="float: right; max-width: 40%;"/>a)    önálló, tartalmas jelentéssel bíró szófajok, azaz <b>alapszófajok</b>: főnév, melléknév, számnév, határozószó, névmás, ige, igenév.</p></li>
<li class="calibre7">
<p class="calibre2">b)    <b>viszonyjelentéssel rendelkező szófajok</b>:</p></li></ul>
<p class="calibre2">– viszonyszók (névelő, névutó, igekötő, segédige, kötőszó, módosítószó) és mondatszók.</p>
<p class="calibre2">A főnevet, melléknevet, számnevet és a névmást közös néven <b>névszók</b>nak nevezzük.</p>
</div>

<p class="calibre2">A toldalékok közül a <b>ragok adják meg a szavak mondatrészi szerepét</b> (<i>fagyizóba, fagyizó</i>). Az alapszófajok a mondatokban általában önálló mondatrészek, pl. általában <b>a cselekvést kifejező szavak</b> a mondatban az állítmány (<i>elsétálunk</i>), a <b>megnevező</b> vagy azt <b>helyettesítő szavak</b> az <b>alany</b> (<i>mi</i>) mondatrészi szerepében állnak, és <b>bővíthetők</b> <i>(Holnap délután mi elsétálunk a fagyizóba.)</i> A szavak szótári alakja alapján legtöbbször meg tudjuk mondani, hogy melyik szófajba sorolhatók: <i>lát</i> (cselekvést kifejező szó), <i>gyermek</i> (megnevező szó), <i>szép</i> (tulajdonságot kifejező szó), <i>három</i> (mennyiséget kifejező szó). Mivel beszédünkben és írásunkban a szavakat nem ebben az alakjukban, hanem mondatokban használjuk, ezért csak a szövegkörnyezetből derül ki egyértelműen, hogy melyik szófajba tartoznak (például az <i>induló</i> lehet a <i>Ki?, Mi?</i> kérdésre felelő megnevező szófaj, vagy a <i>Milyen?</i> kérdésre felelő szó is; az ősz ugyancsak lehet <i>Ki?, Mi?</i> kérdésre felelő megnevező szófaj, vagy a <i>Milyen?</i> kérdésre felelő tulajdonságot kifejező szó is). Az ilyen típusú szavakat <b>több szófajú szavak</b>nak nevezzük.</p>

<p class="calibre2"><num>1.</num> Gyűjtsetek Dóri naplójából csoportmunkában névszókat! Jellemezzétek a névszók csoportjába tartozó szófajokat a tanult szempontok szerint!</p>
<p class="calibre2">A <b>főnév</b> megnevező szófaj, aminek a csoportját két további részre oszthatjuk: beszélhetünk <b>köznevekről</b> és <b>tulajdonnevekről</b>. A köznév lehet egyedi név (<i>ló</i>), gyűjtőnév (<i>ménes</i>) vagy anyagnév (<i>tej</i>). A tulajdonnév lehet személynév (<i>Erzsébet</i>), földrajzi név (<i>Bükk</i>), intézménynév (<i>Fekete István Általános Iskola</i>) és még sok egyéb. A több különírt szóból álló tulajdonnevek helyesírási szabályaira ezek a példák emlékeztethetnek: <i>Római Birodalom, Ady Endre sugárút, Élet és Irodalom, Egy magyar nábob</i>. A több szóból álló, kötőjellel írt tulajdonnevek helyesírási szabályaira pedig ezek: <i>Csendesóceán, Margitsziget/Margit-sziget, Nyugat-Európa.</i> Jó emlékeztető lehet a tulajdonnévből képzett melléknevekre ez a néhány példa: <i>weöresi életmű, Weöres Sándor-i életmű, Tolna megyei, nyugat-európai, Kopasz-hegyi.</i> A főnév a mondatban rag nélkül általában alany, más-más ragokkal a tárgy vagy a határozók valamelyikének mondatrészi szerepét tölti be.</p>
<p class="calibre2">A <b>melléknevek</b>ről megtanultuk, hogy tulajdonságot fejeznek ki, és fokozhatók. Alapfok: <i>jó</i>, középfok: <i>jobb</i>, felsőfok: <i>legjobb</i>. Helyesírásukról megtudhattad, hogy az <i>ó, ő, ú, ű </i>végű melléknevek utolsó magánhangzója mindig hosszú. Kiderült, hogy a <i>világoszöld</i>et egybeírjuk, de a <i>világos almazöld</i>et külön, továbbá a <i>zsebkendő</i>t egybe, de a <i>papír zsebkendő</i>t külön. A melléknév a mondatban toldalék nélkül általában a jelző, raggal pedig valamelyik határozó mondatrészi szerepét tölti be.</p>
<p class="calibre2">Tanultunk a <b>számnevek</b>ről is, ezek mennyiséget, sorban elfoglalt helyet fejeznek ki vagy az egész tört részét. Bizonyára jól megjegyezted, hogy beszélhetünk <b>határozott és határozatlan</b> számnevekről (<i>öt – kevés</i>), és beszélhetünk tőszámnévről (<i>hat</i>), sorszámnévről (<i>hatodik</i>) és törtszámnévről (<i>hatodrész</i>). Helyesírásukra ezek a példák emlékeztethetnek: <i>1999 – ezerkilencszázkilencvenkilenc, 2020 – kétezer-húsz, 155 225 – százötvenötezer-kétszázhuszonöt, vagy: másodikban/2.-ban.</i> Továbbá a keltezéssel kapcsolatban: <i>január 1-jén – január elsején, október 6. óta – október 6-a óta.</i> A számnév toldalék nélkül általában a jelző, raggal pedig valamelyik határozó mondatrészi szerepét tölti be a mondatban.</p>
<p class="calibre2">A <b>névmások</b> helyettesítő szófajok. Főnév, melléknév, számnév vagy határozószó helyett állnak a mondatban, így mondatrészi szerepük is olyan lesz, mint azé a szó-fajté, amelyet helyettesítenek. Fajtái a következők:</p>
<p class="calibre2">– <i>ilyen</i> (mutató)</p>
<p class="calibre2">– <i>ki</i> (kérdő)</p>
<p class="calibre2">– <i>amilyen</i> (vonatkozó)</p>
<p class="calibre2">– <i>valahány</i> (határozatlan)</p>
<p class="calibre2">– <i>akármilyen</i> (általános)</p>
<p class="calibre2">Továbbá:</p>
<p class="calibre2">– <i>én</i> (személyes)</p>
<p class="calibre2">– <i>enyém</i> (birtokos)</p>
<p class="calibre2">– <i>egymás</i> (kölcsönös)</p>
<p class="calibre2">– <i>magam</i> (visszaható)</p>

<p class="calibre2"><num>2.</num> Gyűjtsetek Dóri naplórészletéből (141. oldal) csoportmunkában határozószókat, viszonyszókat, igéket, igeneveket! Jellemezzétek az ezekbe a csoportokba tartozó szófajokat a tanult szempontok szerint!</p>
<p class="calibre2">A <b>határozószók</b>ról megtanultuk, hogy önmagukban, toldalékok nélkül fejezik ki a cselekvés, a történés, a létezés körülményeit (<i>bent, lent, ma</i>), valamint hogy fajtái a helyre, az időre és az egyéb körülményre utaló határozószók (<i>elöl, kint, fent, oldalt; korán, soká, éjjel, nappal; alig, örömest</i>). Szerkezetük szerint lehetnek egyszerű (<i>távol, gyalog</i>) és összetett szavak (<i>alighogy, idefenn, csakhamar</i>). A határozószók általában nem toldalékolhatók, de akadnak köztük olyanok, amelyek a melléknévhez hasonlóan fo-kozhatók (<i>messze, messzebb, legmesszebb; kint, kijjebb, legkijjebb)</i>. Vannak raggal ellátható határozószók is (<i>hátulra, holnaptól, fentről, aznapig</i>).</p>
<p class="calibre2">A <b>viszonyszók</b> közé ezeket soroltuk: névelő (<i>a, az, egy</i>), névutó (<i>alatt, után</i>), kötőszó (<i>meg, akár, és</i>), módosítószó (<i>nem</i>), segédige (<i>fog</i>), igekötő (<i>be</i>), mondatszó (<i>jaj</i>).</p>
<p class="calibre2">Az <b>igék</b>ről megtudtuk, hogy cselekvést, történést, létezést kifejező szavak, mindig igealakban használjuk őket, így minden igének van módja, ideje, száma és személye, valamint ragozása. Az igeidő lehet jelen, múlt és jövő, az igemód lehet kijelentő, feltételes és felszólító. Felszólító mód persze csak jelen időben létezik, feltételes pedig csak jelenben és múltban. Külföldieknek igen nehéz megtanulniuk, mi a különbség az általános (<i>olvasok valamit</i>) és a határozott (<i>olvasom ezt</i>) ragozás között – mi szerencsére gyerekkorunk óta így szoktuk meg az anyanyelvünket. Másfelől megtudtuk, hogy az ige lehet tárgyas (<i>mos</i>) vagy tárgyatlan (<i>él</i>). Az igék helyesírási problémáira ezek a példák emlékeztethetnek: <i>nőj nagyra! / jöjj közénk!, higgyen! /hagyjon!, játsszál! / eddzél!, védjed! / védd</i>! Ha ige van a mondatban, az általában az állítmány mondatrészi szerepét tölti be.</p>
<p class="calibre2">Az <b>igekötők</b> helyesírásáról ezt kell tudnunk: egybeírjuk az igekötőt az igével, ha közvetlenül a hozzá tartozó ige előtt áll (<i>megnézi</i>), különírjuk, ha az ige után áll (<i>nézze meg</i>), és akkor is különírjuk, ha az igekötő és a hozzá tartozó ige közé egy másik szó kerül (<i>meg is nézem</i>).</p>
<p class="calibre2">Az <b>igenevek</b> igékből képzett szavak, az alábbi csoportjairól tanultunk:</p>
<p class="calibre2">– főnévi (<i>menni</i>),</p>
<p class="calibre2">– melléknévi (<i>menő</i>),</p>
<p class="calibre2">– határozói (<i>menve</i>).</p>
<p class="calibre2">Továbbá a melléknévi igenevek csoportján belül:</p>
<p class="calibre2">– folyamatos (<i>olvasó</i>),</p>
<p class="calibre2">– befejezett (<i>olvasott könyv</i>),</p>
<p class="calibre2">– beálló (<i>olvasandó könyv</i>).</p>
<p class="calibre2">Mondatrészi szerepük általában az elnevezésükben szereplő főnév, melléknév, határozószó szerepével egyezik meg.</p>
<p class="calibre2"><purplecontainer>Dóri naplója</purplecontainer></p>
<p class="calibre2"><img alt="Kép" src="dropped_image-144.png" style="float: right; max-width: 35%;"/><i>Közeledik az év végi osztálykirándulás. Erzsi néni úgy gondolta, hogy az a-sokkal együtt megyünk kirándulni. Ez alsóban elképzelhetetlen lett volna. Akkoriban a besózott fiúk folyton verekedtek, rugdosódva lökdösték egymást, a kényes-kedő lányok meg – szerencsés esetben – távolról méregették egymást vagy veszekedtek. Ötödik elején néha még feléledtek az ellentétek, de ez már a múlté. Erzsi néni szerint kész tanulmány volt a viselkedésünk, a tanulság pedig az, hogy ne ítélkezzünk elhamarkodottan. Olyan volt az egész, mint A repülő osztályban a két iskola közti ellenségeskedés, ami már évek óta húzódik. Aztán felsőben egyre több órán kerültünk egy csoportba, és lassan kiderült, hogy nem is olyan hülyék az a-sok. Tök jó lesz a program. Egyik nap, amíg a fiúk madarásznak, a lányok kézműveskednek, aztán cserélünk. A rajztanár az a-sokkal már megrajzoltatta a rókavadászatra az állatokat, velünk meg a számháborúhoz a pirosra és kékre színezett számokat készíttette el. Az interneten már nézegettem a helyet, ahová megyünk, egy csomó mindent elolvasgattam róla délutánonként, de csak kapkodva, mert mostanában nagyon sok házit kapunk. Szerencsére már csak pár hét, és kitör a várva várt vakáció, amikor kedvemre olvashatok, gépezhetek, biciklizhetek, nem kell a megírandó házi feladatokra, az előbb-utóbb bekövetkező felelésekre gondolnom, meg tesi elején a futásra, és amikor még csak meg sem fordul majd a fejemben, hogy jövőre már hetedikes leszek!</i></p>
</body>
</html>
