<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
<link rel="stylesheet" type="text/css" href="fogalomtar.css"/>
</head>
  <body class="calibre">
<h3 class="calibre8 bluetext bigtext">Fogalomtár</h3>

<p class="calibre2"><text class="redtext" style="font-size: 20px;"><b>Alany</b></text> Az állítmányt bővítő mondatrész. Fő szófaja a főnév.</p>
<p class="calibre2"><b>Állítmány</b> A mondat központi, fő mondatrésze. Önállóan is alkothat mondatot, sokféleképpen bővíthető. Fő szófaja az ige.</p>
<p class="calibre2"><b>Általános névmás</b> Főnevet, melléknevet, számnevet vagy határozószót helyettesítő névmás. Általánosságban vonatkozik mindenkire, mindenre, vagy épp semmire és senkire. Előtagjai: mind(en)-, bár-, akár-, se(m)-.</p>
<p class="calibre2"><b>Birtokos névmás</b> Csak főnevet helyettesítő névmás. Birtokos szószerkezetek helyett áll. Megjelöli a birtokos személyét, számát és azt, hogy egy vagy több birtokról van szó. Blog Internetes napló.</p>
<p class="calibre2"><b>Érv</b> A vita tárgyához kapcsolódó, alátámasztott és bizonyított állítás.</p>
<p class="calibre2"><b>Főnév</b> Alapszófaj, amely élőlények, élettelen dolgok és tárgyak vagy elvont gondolati dolgok nevét jelöli. Fajtái: köznév és tulajdonnév.</p>
<p class="calibre2"><b>Főnévi igenév</b> Átmeneti szófaj. Cselekvést, történést, létezést fejez ki főnévszerűen, elvont fogalomként. Igéből képezzük a -ni képzővel, ragozható.</p>
<p class="calibre2"><b>Határozó</b> Olyan mondatrész, amely igékhez és igenevekhez, valamint névszókhoz és határozószókhoz kapcsolódik. Szófaja minden alapszófaj, az ige kivételével.</p>
<p class="calibre2"><b>Hangsúly</b> Nem nyelvi jel. Nyomaték, erőtöbblet, amely a szó bizonyos szótagjaira esik.</p>
<p class="calibre2"><b>Határozatlan névmás</b> Főnevet, melléknevet, számnevet vagy határozószót helyettesítő névmás. Akkor használjuk, ha a személyt, a dolgot, a tulajdonságot, a mennyiséget vagy a körülményt nem tudjuk vagy nem akarjuk pontosan megnevezni. Előtagjai: vala-, né-. Határozói igenév Átmeneti szófaj az ige és a határozószó között. Igéből képezzük a -va/-ve, -ván/-vén képzővel. A határozói igenevek nem toldalékolhatók.</p>
<p class="calibre2"><b>Határozószó</b> Alapszófaj, amely a cselekvés helyét, idejét és egyéb körülményét fejezi ki. Ige Alapszófaj, amely cselekvést, történést, létezést vagy állapotot fejez ki. Az igén mindig ott van az öt nyelvtani jelentés: idő, mód, szám, személy, ragozás.</p>
<p class="calibre2"><b>Igeidő</b> Megkülönböztetünk jelen, múlt és jövő idejű igealakokat.</p>
<p class="calibre2"><b>Igekötő</b> Viszonyszó. Az igékhez vagy az igéből képzett szavakhoz kapcsolódik. Módosítja vagy megváltoztatja a szó jelentését.</p>
<p class="calibre2"><b>Igemód</b> A cselekvőnek, a beszélőnek a cselekvéshez, a történéshez, a létezéshez való viszonyát fejezi ki. Három típusa: a kijelentő, a feltételes és a felszólító mód.</p>
<p class="calibre2"><b>Jelző</b> Olyan mondatrész, amely főnevekhez kapcsolódik. Fő szófaja a jelző fajtájától függően a melléknév, a számnév és a főnév.</p>
<p class="calibre2"><b>Kérdő névmás</b> Főnevet, melléknevet, számnevet, határozószót helyettesítő névmás. Általában a kérdő mondatokban szereplő kérdezőszó, mely személyre, dologra, tulajdonságra, mennyiségre, egyéb körülményre kérdez.</p>
<p class="calibre2"><b>Kölcsönös névmás</b> Csak főnevet helyettesítő névmás. Két személy egymásra irányuló cselekvését vagy egymással való kapcsolatát fejezi ki. Ragozható. Egyetlen kölcsönös névmásunk van: egymás.</p>
<p class="calibre2"><b>Kötőszó</b> Viszonyszó. Olyan szófaj, amellyel szavakat, tagmondatokat és mondatokat kötünk össze.</p>
<p class="calibre2"><b>Köznév</b> A főnév egyik fajtája. Több azonos dolog, élőlény közös neve. A köznév jelentése szerint lehet: egyedi név, gyűjtőnév, anyagnév és elvont fogalom. A közneveket kis kezdőbetűvel írjuk.</p>
<p class="calibre2"><b>Melléknév</b> Alapszófaj, amely élőlények, élettelen dolgok és fogalmak tulajdonságait, állapotát, származását fejezi ki.</p>
<p class="calibre2"><b>Melléknévi igenév</b> Átmeneti szófaj, igéből képezzük képzők segítségével. A mondatban melléknévhez hasonlóan viselkedik. Fajtái: folyamatos (-ó/-ő), befejezett (-t/-tt) és beálló (-andó/-endő).</p>
<p class="calibre2"><b>Módosítószó</b> A beszélő véleményét, állásfoglalását fejezi ki. A mondatban megfogalmazott kijelentést módosítja. Fajtái: tiltószók, kérdőszók, óhajtószók, bizonyítószók, határozatlanságot kifejező módosítószók.</p>
<p class="calibre2"><b>Mondatszó</b> Olyan szavak, amelyek nem szerves részei a mondatnak; önálló mondatként is szerepelhetnek. Fajtái: indulatszók, kapcsolattartás szavai, hangutánzó mondatszók.</p>
<p class="calibre2"><b>Mutató névmás </b>Főnevet, melléknevet, számnevet és határozószót helyettesítő névmás. Segítségükkel személyre, dologra, tulajdonságra, mennyiségre, állapotra vagy egyéb körülményekre mutatunk rá.</p>
<p class="calibre2"><b>Névelő</b> Viszonyszó, a főnevek vagy főnévi szerepet betöltő más szavak, főnévi szerkezetek előtt áll. Fajtái: határozott névelő (a, az), határozatlan névelő (egy).</p>
<p class="calibre2"><b>Névmás</b> Alapszófaj, amely a szövegkörnyezettől nyer értelmet. Főnevet, melléknevet, számnevet, határozószót helyettesít. Fajtái: személyes, birtokos, visszaható, kölcsönös, kérdő, vonatkozó, határozatlan, általános és mutató névmás.</p>
<p class="calibre2"><b>Névutó</b> Viszonyszó. Főnevek vagy főnévi szerepet betöltő szavak után áll. Az előtte álló névszóval együtt fejezi ki a cselekvés, történés helyét, idejét és egyéb körülményeit.</p>
<p class="calibre2"><b>Sajtótermékek</b> A tömegtájékoztatás termékei, eszközei. Hagyományos sajtó: nyomtatásban megjelenő újságok, folyóiratok, évkönyvek. Elektronikus sajtó: rádiós, televíziós műsorok. Online sajtó: internetes, online újságok, hírportálok, blogok.</p>
<p class="calibre2"><b>Számnév</b> Alapszófaj, amely személyek, dolgok, tárgyak mennyiségét, sorrendiségét vagy törtrészét fejezi ki. Fajtái: jelentésük alapján: határozott és határozatlan számnév; jelentésük és alakjuk szerint: tő-, tört- és sorszámnév.</p>
<p class="calibre2"><b>Személyes névmás </b>Csak főnevet helyettesítő névmás. Személyre utalunk, személyt helyettesíthetünk vele. Sajátos toldalékolás jellemző rá, pl: én – engem, te – neked, őt – vele. </p><p class="calibre2"><b>Tárgy</b> Olyan mondatrész, amely igéhez vagy igenévhez kapcsolódik. Fő szófaja a főnév. </p><p class="calibre2"><b>Tulajdonnév</b> A főnév egyik csoportja. A létező vagy kitalált élőlények, dolgok, tárgyak egyedi, megkülönböztető neve. Jelentése szerint a tulajdonnév lehet: személynév, földrajzi név, állatnév, tárgynév, csillagászati név, intézménynév, cím, kitüntetés, díj neve, márkanév. Viszonyszó Olyan szófajcsoport, melynek önmagában nincs önálló fogalmi jelentése. Általában nem toldalékolható. Csoportjai: kötőszó, módosítószó, névelő, névutó, igekötő, segédige.</p>
<p class="calibre2"><b>Visszaható névmás</b> Csak főnevet helyettesítő névmás. Azt fejezi ki, hogy a cselekvés a cselekvőre irányul. Ragozható. Egyetlen visszaható névmás: maga.</p>
<p class="calibre2"><b>Vonatkozó névmás</b> Főnevet, melléknevet, számnevet és határozószót helyettesítő névmás. Képzése: a + kérdő névmás. Helyettesítő szerepén túl összetett mondatok tagmondatai között kötőszóként is használjuk. Toldalékolható.</p>

</body>
</html>
