<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">44. A mondatszók</h3>
<div class="greenbox">
<h4 class="calibre9 bluetext">Gondolatébresztő</h4>
<p class="calibre2">Hányféle köszönést használunk naponta? Kinek hogyan illik köszönni?</p>
</div>

<p class="calibre2"><num>1.</num> Milyen nevet tudnál adni az alábbi mondatszók egyes csoportjainak a használatuk célja alapján: <i>helló, csövi, csaó, szervusz; | aha, hát, nos, ühüm, ugye, apropó; | sicc, pszt, hess, hohó, hé; | lám, íme, ím</i>!</p>
<p class="calibre2"><purplecontainer>Dóri naplója</purplecontainer></p>
<p class="calibre2"><i>Jaj! De jó, hogy felébredtem! Nagyon furcsa álmom volt az éjjel. Hajótörést szenvedtünk, és ugyanarra a szigetre vetődtem, ahol Robinson Crusoe is élt. Sokáig úsztam a part felé, eleinte még hallottam, ahogy Dani kiabál utánam: „Hé! Hé! Vigyázz!” Aztán egyszerre ott állt előttem Robinson hatalmas szakállal. „Pfuj, mennyi hordalékot mosott ki a tenger! Te honnan kerültél ide?” – kérdezte. De álmomban nem tudtam válaszolni! Bizony nem! Én, aki állítólag soha semmit nem hagyok szó nélkül. Talán a döbbenet tette, talán a rémület. Természetesen ezt ott nem tudtam végiggondolni. „Azon az elsüllyedt hajón utaztál?” – faggatott tovább. „Igen” – nyögtem ki végre. „Nahát, tudsz beszélni!” – örvendezett álmomban. „Ejnye, ne félj, nem bántalak!” – folytatta. Elvezetett a kunyhójához, megmutatta, hogyan rendezkedett be, majd elindult szokásos délelőtti vadászkörútjára. Amint egyedül maradtam, a mobilomat kezdtem keresni, de rájöttem, hogy az is odalett. Nagyon elkeseredtem. A félelem és a kimerültség miatt elnyomott az álom. „Óh, bárcsak álmodnám az egészet!” – gondoltam magamban. Aztán összerezzentem, mert furcsa zajokat hallottam: puff, puff, reccs, puff. Erre ébredtem, szerencsére már a saját ágyamban. Azt hiszem, még sohasem örültem ennyire annak, hogy iskolába kell mennem!</i></p>

<p class="calibre2"><num>2.</num> Gyűjtsd ki a mondatszókat, és jellemezd őket a Dóri naplójából vett példák alapján!</p>
<p class="calibre2"><num>3.</num> Alkoss mondatokat a következő mondatszókkal! Ügyelj a vesszőhasználatra! Dolgozz a füzetedben!<br/><i>jajj, ácsi, haj, hej</i></p>

<p class="calibre2"><num>4.</num> Milyen helyzetben hangozhatnak el az alábbi mondatszók? Alkoss hozzájuk egy történetet!<br/><i>Jé! Pfuj! Ujjé! Brr!</i></p>



<p class="calibre2"><text class="redtext" style="font-size: 20px;"><b>Meghatározás.</b></text> A mondatszók elnevezés összefoglaló név. Olyan szavak, tulajdonképpen egyszavas kifejezések, amelyek <b>önmagukban is képesek önálló mondatot</b> alkotni. Gyakran egyszavas mondatokként találkozunk velük (vagyis mondat-értékűek), illetve a mondat elején vagy végén önálló tagmondatot alkothatnak: <i>Jaj! Aha. Hm, de sokat ettem! Nahát, már itt is vagy?</i> A mondaton belül sem kapcsolódnak össze más szavakkal. Általában nem toldalékolhatók, bár egy-két kivétel mégis akad. Pl.: <i>nesze – nesztek, szervusz – szervusztok</i>.</p>
<p class="calibre2"><text class="redtext" style="font-size: 20px;"><b>Csoportosítás.</b></text> A mondatszók főbb csoportjai:</p>

<ul class="calibre10"><li class="calibre7">
<p class="calibre2">1.    Az <b>indulatszók</b> érzést, lelkiállapotot, heves érzelmeket, akaratot fejeznek ki. Ezt sokszor a hangsúllyal, hanglejtéssel, hangerővel is érzékeltetjük. Pl.: <i>hurrá, hű, hej, oh, jaj, ó, brr, pfuj, jé</i>.</p></li>
<li class="calibre7">
<p class="calibre2">2.    A <b>kapcsolattartás mondatszavai</b> közé tartoznak többek között:</p>
<p class="calibre2">– a köszönések: <i>csókolom, szervusz, adjisten, helló, pá, viszlát;</i></p>
<p class="calibre2">– a társalgást szervező, a szó átadását-átvételét is jelző szavak: <i>ühüm, ja, á, aha, hogyisne, nos, ugye, szóval;</i></p>
<p class="calibre2">– az akarat kifejezésére szolgáló szavak: <i>hohó, pszt, hess, irgum-burgum</i>;</p>
<p class="calibre2">– a rámutató mondatszók: <i>lám, íme</i>.</p></li></ul>

<ul class="calibre10"><li class="calibre7">
<p class="calibre2">3.    A <b>hangutánzó mondatszók</b> közé soroljuk az állati, természeti, emberi hangadást jelölő mondatszókat. Sok ilyet használtál például akkor, amikor beszélni tanultál. Pl.: <i>nyihaha, miau, durr, bumm, reccs, brühühü, zutty, hapci, hukk, cupp, piff-puff, bim-bam</i>.</p></li></ul>
<p class="calibre2"><text class="redtext" style="font-size: 20px;"><b>Helyesírásuk.</b></text> Ha nem külön mondatként szerepelnek, hanem több mondatot kapcsolunk össze, a mondatszó és a mondat határára vesszőt teszünk. Pl.: <i>Íme, kész vagyok. Eljössz a buliba, ugye?</i></p>
<div class="calibre1"><div class="calibre1"><img alt="Kép" src="dropped_image-118.png" class="calibre5"/></div>
</div>

</body>
</html>
