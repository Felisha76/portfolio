<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Ismeretlen</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">

<h3 class="calibre8 bluetext bigtext">39. Az igekötők és a segédigék</h3>

<div class="calibre1 greenbox">
<h4 class="calibre9 bluetext">Gondolatébresztő</h4>
<p class="calibre2">Vajon miért írjuk az egyik mondatban egybe, a másikban külön az igekötőt?</p>
<p class="calibre2"><i>Megtudtam, mit vettél nekem. – Meg tudtam szerelni a csapot.</i></p>
</div>
<div class="calibre1">

<p class="calibre2"><num>1.</num> Gyűjtsetek egyénileg vagy páros munkában Dóri naplójából a 106. oldal (előző lecke) példákat az igekötők írására! Rendezzétek őket három oszlopba!</p>
</div>
<div class="calibre1">
<p class="calibre2">igekötő ige (2) <img alt="Kép" src="dropped_image-103.png" style="max-width: 45px;"/> ige igekötő (2) <img alt="Kép" src="dropped_image-104.png" style="max-width: 45px;" /> igekötő más szó ige (2)!</p>
</div>
<div class="calibre1">
<p class="calibre2">Utána fogalmazzatok meg szabályt az igekötő helyesírásáról!</p>
</div>
<div class="calibre1">

<p class="calibre2"><num>2.</num> Dóri naplójában szerepel Ady Endre <i>A föl-földobott kő</i> című verse. Fogalmazzatok szabályt a megismételt igekötők helyes leírásához is!</p>
</div>
<div class="calibre1">

<p class="calibre2"><img src="main-128.jpg" alt="" class="calibre5" style="float: right; max-width: 35%;"/><num>3.</num> <i>ki-be járkál, le-föl ugrál, oda-vissza utazik</i><br/>Az ellentétes jelentésű igekötők írásának vajon mi lehet a szabálya?</p>
</div>

<p class="calibre2"><text class="redtext" style="font-size: 20px;"><b>Az igekötők helyesírása.</b></text> Az igekötős igék sajátosan viselkedő összetett szavak. Helyesírásukkor a következőkre kell ügyelnünk:</p>


<img alt="Kép" src="dropped_image-105.png" class="calibre5"/>


<p class="calibre2">Külön figyelni kell akkor, amikor az igekötő és az ige között egy harmadik szó áll. Az ilyen szerkezeteket sokan el szokták rontani, mert nem gondolják végig, hogy ezekben az igekötő nem a közvetlenül utána álló szóval alkot egy egységet, nem hozzá tartozik. Pl.: <i>odakell<b>*</b>, elis<b>*</b></i> szavak nem léteznek, csak <i>odaülnöd, elindulhat</i> stb. A helyzetet bonyolítja, hogy <i>átfogja</i>, sőt <i>megfogja, lefogja, kifogja, elfogja</i> valóban létezik. Ezeknek azonban a <i>fog</i> szó azonos alakúságából adódóan teljesen más a jelentésük, mint az <i>át fogja (dobni), meg fogja (érteni), le fogja (tenni), ki fogja (selejtezni), el fogja (intézni)</i> szerkezeteknek.</p>

<p class="calibre2"><text class="redtext" style="font-size: 20px;"><b>A megismételt</b></text> igekötők közé kötőjelet teszünk, és együttesüket egybeírjuk az igével. Pl.: <i>ki-kinéz, meg-megáll</i>.</p>
<p class="calibre2"><text class="redtext" style="font-size: 20px;"><b>Az ellentétes jelentésű</b></text> igekötőket kötőjellel kapcsoljuk össze, és különírjuk őket az igétől. Pl.: <i>ide-oda tekintget, előre-hátra pillant</i>.</p>
<p class="calibre2"><text class="redtext" style="font-size: 20px;"><b>Helyes vagy helytelen?</b></text> A beszélt nyelv folyton változik, új szavak jönnek létre, közülük sok az igekötős ige. Az igekötők jelentésmódosító vagy -megváltoztató funkcióját/képességét sokszor használjuk új jelentések kifejezésére. Például <i>megpróbál</i>, szleng: <i>bepróbálkozik</i>, (megpróbál valamit elérni valakinél); <i>leéget</i>, szleng: <i>beéget</i> (kellemetlen helyzetbe hoz). Bár sokan helytelenítik az ilyen igék használatát, valójában se nem helytelenek, se nem feleslegesek, hiszen mindig más jelentésben használatosak, mint igekötő nélküli „megfelelőjük”. A <i>csökkenéshez</i> képest például a <i>lecsökkenés</i> erőteljesebb, nagyobb mértékű változást fejez ki. Az <i>elemezhez</i> képest a <i>kielemez</i> befejezettséget jelöl. Az viszont igaz, hogy ezek közül a szavak közül a legtöbbet inkább szóban, illetve közeli ismerősökkel beszélgetve használjuk, írásban, hivatalos helyzetben nem. Vannak olyan kifejezések, amelyekben az igekötő és az ige „össze van kötve”, nem válik el soha, pl.: <i>fellebbez – Nem fellebbezek; befolyásol – Ez egyáltalán nem befolyásol engem</i>.</p>

<p class="calibre2"><num>4.</num> Döntsd el, melyik a helyes az alábbi párok közül! Írd le őket a füzetedbe! Fogalmazd meg röviden, hogy mire kell figyelni az ilyen szószerkezetek helyesírásakor!</p>
<img alt="Kép" src="dropped_image-106.png" class="calibre5"/>
<div class="calibre1"><div class="calibre1">
<p class="calibre2"><img alt="Kép" src="dropped_image-107.png" style="float: right; max-width: 50%;"/><num>5.</num> Felesleges-e az igekötő használata a következő szavakban: <i>kihangsúlyoz, eldeformál, beazonosít</i>?</p><p class="calibre2"></p></div>
</div>
<br/><br/>
<div class="calibre1">

</div>
<p class="calibre2 redtext bigtext"><b>HÁZI FELADAT</b></p>
<p class="calibre2"><img alt="Kép" src="dropped_image-108.png" style="float: right; max-width: 30%;"/><rednum>1.</rednum> <i>A magyar helyesírás szabályai</i> kézikönyvben olvasd el a 120. szabálypontot! Mely alpontok szólnak az igekötők helyesírásáról?</p>
<div class="calibre1"><div class="calibre1"></div>
</div>

</body>
</html>
